Paras paikka koristetyynyjen päällisille
Kodinhoito
Säilytä sohvatyynyjen joulu- ja muut kausipäälliset saman tyynyn arkipäällisen alla.

Siirapista joka pisara käyttöön
Ruoka ja juhlat
Vinkki piparitaikinan tekijöille: öljyä desin mitta ennen siirapin mittaamista, niin se ei jää reunoihin kiinni.

Vanhat nonparellit käyttöön
Käsityöt ja askartelu
Hyödynnä kovettuneet hopeiset nonparellit ja liimaa niitä koristeiksi vaikkapa kransseihin.

Riittoisampi tiskiaine
Kodinhoito
Älä kaada tiskiainetta pesuveteen vaan tiskipöydän reunalle. Näin voit tiskatessasi sipaista tiskiharjalla tarvittavan määrän ainetta, jolloin sitä kuluu vähemmän.

Kuivista kakunpaloista leivoksia
Ruoka ja juhlat
Älä heitä kuivakakun kuivahtaneita jämäpaloja roskiin, vaan tee niistä herkullinen muffinssileivos. Murenna kakunpalat lautaselle ja laita murut muffinssivuokiin. Tee keskelle kolo ja laita poteroon pari ruokalusikallista hilloa tai marmeladia. Paista 10 minuuttia 180 asteessa. Nauti lämpimämä!

Näppärä lahjapaketti
Ekoniksit
Nettikauppojen ostokset toimitetaan usein paperipusseissa. Saat niistä kivoja lahjapaketteja, kun käännät pussin toisinpäin ja koristelet mielesi mukaan. Luonto ja rahapussi kiittävät!

Tehokas pölyimurin raikastin
Kodinhoito
Saat tehokkaan ja edullisen pölyimurin raikastajan, kun sujautat pölypussiin Wunderbaumin. Tuoksuvaihtoehtojakin on joka lähtöön.

Hammasharjat telineeseen
Kauneus ja terveys
Lojuvatko sähköhammasharjan harjat pitkin kylpyhuoneen hyllyjä? Askartele niille teline naulaamalla lankkuun sähköjohdon naulapidikkeitä, joihin hammasharjat on helppo napsauttaa paikoilleen. Voit myös nimikoida paikat tai kirjoittaa permanenttitussilla nimet harjoihin, niin ei tarvitse muistaa värikoodeja.

Tähteet paremmin kaupaksi
Ruoka ja juhlat
Lapset eivät aina syö mielellään eilisiä tähteitä. Tuunaa tähteet ja kutsu niitä erikoisannoksiksi, joita riittää vain osalle syöjistä, niin menekki on taattu.

Sukkahousut järjestykseen
Sukkahousuniksit
Hieman rikkinäisiä sukkahousuja voi käyttää mainiosti pitkien housujen kanssa. Laita ne kevyeen solmuun, jolloin erotat helposti rikkinäiset ehjistä.

Tutti hukassa?
Lapset ja leikit
Onko tutti aina hukassa öisin? Leikkaa ja ompele tuttinauha kiini uniriepuun, niin se löytyy helposti.

Astetta upeampi kartonkitähti
Käsityöt ja askartelu
Askartele kartongista koristetähti ja kiinnitä pattereilla toimiva valonauha sen toiselle puolelle.

Suklaakeksihämäys
Ruoka ja juhlat
Kun tarjoilet jaffakeksejä tai muita päällystettyjä keksejä, laita ne tarjolle ylösalaisin. Tällöin ne näyttävät vähemmän houkuttelevilta ja saattavat jäädä vierailta syömättä. Heidän lähdettyään voitkin napsia keksit omaan suuhun!

Lihapullat helpommin
Ruoka ja juhlat
Lisää lihapullataikinaan viimeiseksi muna, niin taikina ei tartu käsiin.

Valohoitoa kuorsaamiseen
Kauneus ja terveys
Kun kumppanisi aloittaa kuorsaamisen, sytytä lamppu ja anna palaa hetken. Kuorsaaminen saattaa loppua heti. Suojaudu itse valolta, ettet virkisty vahingossa.

Tehovenytys
Kauneus ja terveys
Laita käsipainot reisien päälle kuvan osoittamalla tavalla. Tässä käytössä 3 kilon painot. Jäykempikin kroppa venyy ihanasti!

Rapuveitsestä juustoveitsi
Ruoka ja juhlat
Rapuveitsi on myös mainio juustoveitsi. Käytä vaikkapa jouluisella juustotarjottimella.

Torttulevyjen pikasulatus
Ruoka ja juhlat
Torttulevyt sulavat nopeammin, kun kääntelet jäisiä levyjä välillä.

Ajansäästöä kurkun viipalointiin
Ruoka ja juhlat
Kyllästyttääkö kurkkuviipaleiden leikkaaminen leivän päälle? Leikkaa viipaleet viistoon, jolloin saat vähemmällä viipaloinnilla suurempia, soikean mallisia viipaleita.

Jäikö heijastin kotiin?
Ulkoilu
Laita puhelimen taskulamppu päälle ja anna sen heilua kädessäsi kävelyn tahtiin niin, että lamppu osoittaa alaspäin. Liikkuva valo kiinnittää autoilijan huomion.

Kuravaatteet helposti päälle
Lapset ja leikit
Kuravaatteiden pukeminen käy helpommin, kun puet kurahousut valmiiksi ulkoilupuvun päälle ja vasta sitten lapsen ylle.

Joulukuusen muodonmuutos
Muut
Usein metsästä haettaessa joulukuuset ovat harvoja ja oksat painuneet alaspäin. Kuljeta kuusi kotiin auton katolla tyvipää menosuuntaan päin. Reippaalla nopeudella oksat taipuvat hieman latvaa kohti, ja kuusi muuttaa ryhtiään. Pian se on tyylikkäämpi ja tuuheampi kuin kaadettaessa.

Kantokahva sukkahousuista
Sukkahousuniksit
Letitä sukkahousuista punosta, saat vahvat kantokahvat kassiin poikki menneiden tilalle.

Hiuspanta neulepuserosta
Käsityöt ja askartelu
Leikkaa vanhasta neulepuserosta suikaleita, ompele putkeksi ja tee siitä rinkula. Saat lämpimän hiuspannan.

Nimikoi itse tehdyt vaatteet
Käsityöt ja askartelu
Jos haluat nimikoida omatekoisen vaatteen vaikkapa päiväkotia varten, leikkaa kierrätykseen menevästä vaatteesta lappu ja ompele sen kiinni vaatteeseen.

Stoppi karkaileville silmukoille
Käsityöt ja askartelu
Suklaamunien yllätyksen muovikotelosta saa kätevät pitimet sukkapuikoille. Kumpaankin puoliskoon reikä pohjaan ja leveä kuminauha väliin. Näin silmukat eivät karkaa puikoilta kuljetuksen aikana.

Leikkauslautojen säilytysratkaisu
Kodinhoito
Käännä muovinen lehtiteline pitkäsivu alaspäin ja sijoita esimerkiksi mikroaaltouunin viereen keittiöön. Saat kätevän ja hygieenisen säilytyslokeron erikokoisille leikkauslaudoille ja tarjoittimille.

Valokuvamuistipeli
Lapset ja leikit
Teetitkö aikoinaan kaikista kuvista tuplakuvat? Tee niistä muistipeli kääntämällä kuvat kuvapuoli alaspäin ja sekoittamalla ne. Pelatessa tulee myös muisteltua menneitä.

Hohtava joulukuusi
Ruoka ja juhlat
Saat näyttävän joulukuusen, kun ripustat oksille heijastimia koristeiksi.

Hierontahenkari
Kauneus ja terveys
Puisesta henkarista saa lihaskalvojen hierontaan sopivan kapulan. Voit hieroa helposti niskaa tai käsiä lepotauoilla.

Liukumaton leikkuulauta
Kodinhoito
Liukuuko leikkuulautasi ärsyttävästi pöydällä? Leikkaa vanhasta hankaussienestä pituussuunnassa neljä suikaletta ja liimaa ne kestävällä liimalla leikkuulaudan pohjaan. Voit tehostaa sienten pitoa kastelemalla ne.

Hyasintti limulasiin
Sisustus ja remontointi
Lojuuko kaappisi perällä vanhoja cokis-laseja? Parin euron hyasintista tulee tyylikäs, kun nostat sen pois muoviruukusta, huuhdot varovasti pois mullan (älä katkaise juuria!), lisäät pohjalle hieman vettä ja asetat sipulin lasiin. Laita halutessasi lasin pohjalle soraa tai pieniä kiviä painoksi, ettei lasi kaadu.

Jyrsijän leikkikehä
Lemmikit
Tilasitko ruokaa K-kaupasta, ja nyt eteisen nurkassa on isoja, korkeita pahvilaatikoita? Tuunaa niist jyrsijälle leikkikehä. Teippaa reiät umpeen molemmin puolin, ettei teipin liimapintaan pääse tarraamaan viiksiin. Yhdistä laatikot toisiinsa vaikka keksilaatikoilla: kylkiin vain reiät ja pahviloota kunnolla läpi. Tue vielä teippaamalla ulkoa laatikot yhteen. Muista valvoa lemmikin touhuja turvallisuuden takaamiseksi.

Kuoma-kenkien merkkaaminen
Lapset ja leikit
Ompele tai solmi Kuoma-kengissä olevaan rinksuun pätkä värikästä villalankaa, niin lapsi löytää omat kenkänsä helposti esimerkiksi päiväkodissa.

Kakkulyhty
Piha ja mökki
Vanhasta kakkuvuoasta saa kätevän muotin jäälyhdyille. Vettä ei mene hukkaan, ja kynttilälle on valmis paikka keskellä.

Kuusen kastelu kyykkimättä
Muut
Oletko huonopolvinen ja kuusen kastelu sen vuoksi vaikeaa? Hanki vihreää puutarhaletkua ja laita toinen pää kuusen jalan sisään. Kiinnitä letku nippusiteillä runkoa pitkin ylös päin. Katkaise letku haluamaltasi korkeudelta ja jätä pää vähän rungosta irti. Näin voit lisätä vettä selkä ja jalat suorina.

Heijastinpussi jumppamatolle
Käsityöt ja askartelu
Ompele heijastinliivistä jumppamatolle kantopussi, joka erottuu takuulla liikenteessä. Olkahihnana toimii tukeva ja leveä nauha, jonka päissä on napsahtavat muovilukot. Hihnaa voi käyttää apuna myös joogavenytyksissä.

Valotaulu Pirkka-kassista
Sisustus ja remontointi
Tee kaunis valotaulu Pirkka Vallila Bulevardi -kestokassista. Laita kehyksiin ja teippaa kassin takapuolelle pattereilla toimiva led valoketju.

Siisti saippua
Kauneus ja terveys
Palasaippua pysyy siistinä ja kiinteänä, kun laitat saippuakuppiin pienen kiven. Näin saippuan alle pääsee ilmaa, ja se kuivuu käytön jälkeen nopeammin.

Lämpimät pohjalliset
Pukeutuminen
Kotitossuista tai sukista tulee pehmeät ja lämpimät, kun leikkaat niiden sisään pohjalliset solumuovisesta retki-istuinsuojasta.

Johto- ja laturiteline
Kodinhoito
Johdot pysyvät järjestyksessä, kun ripustat ne roikkumaan henkariin kiinnitettyihin pyykkipoikiin. Samalla saat kodin seinälle koriste-elementin.

Seinäkello hiljaiseksi
Tekniikka
Rukkaa lyövä seinäkello minuutin tai kaksi etuaikaan, niin se lopettaa äänekkään lyömisen juuri sopivasti ennen tv- tai radio-uutisia.

Deodoranttitahrat piiloon
Pukeutuminen
Ennen kuin puet paidan päälle, käännä alahelma kaksinkerroin. Näin valkoiset deodoranttirannut jääväät piiloon paidan sisäpuolelle.

Estä pihan liukkaus
Piha ja mökki
Kulje lumisella pihalla suojasään aikaan hieman eri reittejä. Pakkasten tullessa tiiviisti astuttu polku on aina liukkaampi kuin hajautetut askellukset.

Yhdessä koottu ruokakori
Muut
Joulunaikaan olisi kiva auttaa vähävaraisia, mutta rahat tai rahkeet eivät aina riitä. Kerää sisarusten, naapureiden tai ystävien kanssa lahjaksi ruokakori, jonne jokainen ostaa yhden tai kaksi tuotetta.

Lelut makuupussiin
Lapset ja leikit
Äitiyspakkauksen mukana tulevaa makuupussia voi käyttää myös vauvan kellimisalustana ja leikkimattona. Makoilutuokion päätyttyä sulje vetoketju ja jätä lelut pussiin sisään, jolloin ne pysyvät siistissä jemmassa.

Suffelisukat
Käsityöt ja askartelu
Suklaapatukoista saa mukavia villasukkien raitamalleja. Esimerkiksi Suffeli, Da Capo, Jim ja Hopeatoffee ovat selkeitä ja helposti tunnistettavia malleja. Jos sukat menevät lahjaksi, laita patukka mukaan sukkien kylkiäiseksi.

Sukkaprässi
Käsityöt ja askartelu
Kun olen kutonut sukat, istun niiden päällä jonkin aikaa. Näin saan sukat prässättyä kätevästi!

Jalkapyyhe uimareissulle
Muut
Ota uimahallireissulle mukaan pieni pyyhe, jonka päällä voit seistä uinnin jälkeen. Jalkasi pysyvät puhtaina ja kuivina, sillä pukuhuoneiden lattiat ovat usein hiekkaiset tai märät.

Knalli keittokulhosta
Lapset ja leikit
Säästä valmiskeittolautaset lasten juhlia varten. Poraa reiät muovikorvakkeisiin ja pujota kuminauha lenkiksi. Näin saat lapsille hauskat knallipäähineet. Koristele halutessasi tarroilla tai maalaamalla.

Tasapainotyyny iskiasvaivaan
Kauneus ja terveys
Jos iskias vaivaa, hanki tasapainotyyny ja istu sen päällä, niin olosi helpottuu. Ota tyyny mukaan myös automatkoille.

Polkupyörän etu- ja takavalon kiinnitys
Matkustus ja liikenne
Leikkaa vanhasta sisärenkaasta noin kolmen sentin levyisiä \kuminauhoja\. Kiinnitä lamput lenkeillä pyörän runkoon. Kuminauha on joustava, joten lampun irrotus ja kiinnitys käy käden käänteessä.

Tankkaajan muistilappu
Matkustus ja liikenne
Kirjoita bensatankin luukun sisäpuolelle, mitä polttoainetta autoon voi tankata. Näin vältät harmilliset vahinkotankkaukset, jos autosi on lainassa tai oma muistisi sattuu pettämään.

Uunin lasi puhtaaksi
Kodinhoito
Keittolevyjen putsaus sokeripalalla on vanha niksi, mutta sama konsti toimii myös uunin lasiin, jonka puhdistaminen on usein vaikeaa. Kastele ensin lasi vedellä ja hankaa sitten pilkkuja sokeripalalla, niin ne katoavat nopeasti ja myrkyttömästi.

Eroon rasvasta
Kodinhoito
Paistinpannuihin ja astioihin jäänyt rasva on helppo imeyttää kaurahiutaleisiin. Anna tekeytyä hetki ja lusikoi lopuksi biojätteeseen.

Likainen tiskiainepullo
Kodinhoito
Jos astianpesuainepullosi kaulan ympärille alkaa paakkuntua pesuainetta, laita korkki kiinni, tulppa altaaseen ja huuhtele pullon kaulaa juoksevan kuuman veden alla. Saat pesuvettä, eikä pisaraakaan ainetta mene hukkaan!

Hylsymakkara
Ruoka ja juhlat
Grillimakkaran voi laittaa paistamisen jälkeen wc-paperin pahvihylsyyn. Sormia ei polta, makkara pysyy jämäkästi kädessä ja lämpökin säilyy pitempään. Sinapin voi laittaa putkiloon valmiiksi. Syötyäsi heitä hylsy nuotioon.

Silmälasit puhtaaksi
Kauneus ja terveys
Ikkunan puhdistukseen käytettävä mikrokuituliina on paras pudistusliina silmälaseille. Se kulkee kätevästi käsilaukussa ja puhdistaa myös pädin tai kännykän näytön tarvittaessa.

Mikropakkauksesta keräysmansetiksi
Ekoniksit
Älä revi mikroruokapakkauksesi pahvia. Saat siitä näppärän mansetin muiden lytättyjen pahvien ympärille. Pahvit on paljon helpompi käsitellä, säilyttää ja heittää kierrätyskonttiin, kun ne pysyvät tiivissä läjässä.

Kalenteri halvalla
Muut
Osta kalenterisi vasta helmikuussa. Kun olet kuukauden ilman kalenteria, löydät sen luultavasti helmikuussa alennuksesta.

Kiireisen piparkakut
Ruoka ja juhlat
Tarvitset valmista piparkakkutaikinaa ja ison veitsen. Pilko taikina kuutioiksi, asettele pellille, paina lusikalla littanaksi ja paista.

Lyijykynää vetoketjuun
Pukeutuminen
Hankaa vetskariin lyijykynän lyijyä. Johan liukuu ongelmitta.

Inkivääriä helposti
Ruoka ja juhlat
Ei tarvitse raastinta ja saat talteen myös mehut, kun laitat inkivääärin valkosipulipusertimeen. Vain kuivat kuidut jäävät tähteeksi.

Tennarien pikafiksaus
Pukeutuminen
Tennarien kumisen alareunan saa siistittyä helposti valkoisella kenkälankilla.

Kernikankaasta liukueste
Kodinhoito
Uusiokäytä vanha kerni- ja vahakangas asettamalla sen ylösalaisin maton alle. Matto pysyy napakasti paikallaan.

Katoaako pyykki pussilakanan sisään?
Kodinhoito
Sulje pussilakanan suuaukko muutamalla sukkapidikkeellä.

Kuusenkynttilästä pyykkipoika
Ekoniksit
Rikkoutuneista joulukuusenkynttilöistä saa vahvoja pyykkipoikia. Ota vain nipistimet talteen.

Tuunattu suojapeite
Matkustus ja liikenne
Pressu suojaa autoa entistä paremmin, kun teet siihen pussit sivupeilejä varten. Laita vielä ovenkahvaan kuminauhaan kiinnitetty koukku, niin tuuli ei nosta peitettä pois.

Tuunaa kännyköille lepopaikka
Sisustus ja remontointi
Sisustukseen sopiva kännykkälaatikko (mobillåda) on hittilahja Ruotsissa. Ideana on, että kännykkä jätetään lepäämään hetkeksi ja säästynyt aika käytetään vaikkapa ajanviettoon yhdessä. Usein kyljessä on joku kiva, teemaan sopiva teksti. Miksi et tuunaisi tällaista lepolaatikkoa itse? Monet viinipullot myydään upeassa puulaatikossa: anna viini lahjaksi ja tuunaa laatikosta kännyköiden leposija!

Virkkaa tukos auki
Kodinhoito
WC-lavuaari tukossa? Ota avuksi virkkuukoukku, jolla voit virkata tukoksen pois.

Pesukoneen rummusta jätkänkynttilä
Piha ja mökki
Pesukoneen irrotetusta rummusta saa oivan jätkänkynttilän pihalle. Käännä pystyyn, laita roikkavaloon liekkilamppu ja aseta lamppu rummun sisään. Kanneksi vaikkapa läpikuultava vati. Voi myös käyttää tavallista ulkoroihua, jolloin kantta ei tarvita.

Nukkekodin pöytä 0 eurolla
Lapset ja leikit
Kotiin tilatussa pizzassa on joskus mukana koroke, joka estää täytteiden tarttumisen laatikkoon. Saat siitä upean design-pöydän lasten leikkeihin!

Tuikkupiilo
Kodinhoito
Viinipullon puukotelo on kuin tehty tuikkukynttilöiden säilytyspaikaksi.

Pikalihapullat
Ruoka ja juhlat
Helpot ja ennen kaikkea nopeat lihapullat syntyvät vakuumipakatusta jauhelihasta. Laita jauheliha pannulle ja pilko lastalla sopivan kokoisiksi kuutioiksi. Muutama pyöräytys, kastike maun mukaan, ja herkullinen lihapulla-ateria on valmis.

Tunnista avattu jogurttipurkki
Kodinhoito
Isoissa maito- ja jogurttipurkeissa on nykyään muovikorkit, joten avattuja purkkeja on vaikea erottaa avaamattomista. Ongelma ratkeaa, kun laitat avatun purkin ympärille kumilenksun.

Teline älypuhelimelle
Tekniikka
Vanhoista levyke- ja korppukoteloista saa kätevän kännykkätelineen.

Spagettipilli
Ekoniksit
Korvaa muovinen pilli putkispagetilla. Pillin voi syödä käytön jälkeen tai hävittää biojätteen mukana.

Pehmeä lumilyhty
Käsityöt ja askartelu
Tee pallot pumpulista, kiinnitä ne toisiinsa liimapyssyllä tai muulla liimalla ja laita pattereilla toimiva tuikku lyhdyn sisälle.

Kierrätysmuovin ekopesu
Ekoniksit
Likaiset muovit pitäisi huuhdella ennen kuin ne voi laittaa kierrätysastiaan. Säästät vettä, kun keräät sitä talteen laittamalla ämpärin suihkuun peseytymiseen ajaksi. Voit myös panna lavuaarin tulpan kiinni käsienpesun ajaksi tai sijoittaa vadin lavuaarin pohjalle. Kertyneellä vesimäärällä pesee monet roskat.

Jämälangat tasan
Käsityöt ja askartelu
Kun neuloo sukkia tai lapasia jämälangoista, voi olla hankalaa arvioida menekkiä. Ota avuksi tarkka keittiövaaka ja punnitse käytettävissä oleva lanka.

Näppärä kenkäpussi
Matkustus ja liikenne
Pitkistä kukkakaupan muovipusseista saa käteviä kenkäpusseja matkoille.

Kurkkupurkeista lankatelineet
Käsityöt ja askartelu
Tyhjät kurkkupurkit toimivat mainioina lankapurkkeina. Kerät pysyvät paikoillaan eivätkä karkaa pitkin lattioita. Koristele vielä nauhoin, niin ne ovat ilo silmälle.

Eikö vetoketju pysy kiinni?
Pukeutuminen
Jos vetoketju aukeaa omia aikojaan, laita ohut hiuslenkki tai kuminauha vetimen reiästä läpi. Pujota lenkin läpi ja kiristä. Näin vetoketjussa on pidempi vedin, jonka voi laittaa housujen napin ympäri. Lenksu ei näy, kun nappi on kiinni.

Lavuaari puhtaaksi sähköhammasharjalla
Kodinhoito
Kun olet heittämässä sähköhammasharjan harjasosaa roskiin, käytä sitä vielä lavuaarin vesihanan reunan puhdistukseen. Pinttynyt lika irtoaa hyvin sähköhammasharjalla.

Putoaako kauratyyny harteilta?
Kauneus ja terveys
Lämmitetty kauratyyny pysyy harteilla liikkuessakin, kun kietaiset ympärille pitkän ja tarpeeksi leveän kaulaliinan.

Turvallisempi porrasjakkara
Sisustus ja remontointi
Päällystä puinen porrasjakkara kumipohjaisella käytävämatolla, jota myydään metritavarana. Kiinnitä huonekalunauloilla.

Jäätelö varmassa tallessa
Muut
Jos haluat pitää jätskipiilosi salassa lapsilta, tee kuten minä. Kätke jäätelö rasiaan, jonka päällä lukee \lanttusose 2016\.

Perunalaatikkoa siistimmin
Ruoka ja juhlat
Kiehauta imellettyyn perunalaatikkoon lisättävä maito kunnolla ja jäähdytä se ennen sekoittamista perunoihin. Näin laatikko ei kuohu uunissa yli äyräiden.

Kynä kiinni vihkoon
Muut
Kaikissa kynissä ei ole klipsua, jolla kynän voi kiinnittää kierrevihkoon. Kierrä kuminauhaa kynän yläosaan, jolloin se ei putoa kierteiden läpi.

Ristikot avuksi neulontaan
Käsityöt ja askartelu
Harrastatko japanilaisia ristikoita? Hyödynnä lehtien takakansissa olevat kuviot ja neulo niiden mukaan kuvioita vaikkapa lapasiin, sukkiin ja kasseihin.

Apupuikko grillitikusta
Käsityöt ja askartelu
Palmikkoa neuloessa tarvitset apupuikon. Jos sellaista ei ole saatavilla, käytä puista grillitikkua. Voit pätkäistä tikun haluamasi pituiseksi.

Vuvuzelan korvaaja
Muut
Et tarvitse vuvuzelaa (stadiontorvi), kun kannustat Suomea jalkapallon EM-kisoihin. Yleispuhdistusaine-suihkepullo käy myös hyvin, kunhan varmistat, että suutin on kiinni. Kiinni olevasta suhkepullosta lähtee liipasinta painelemalla kiva, törähtelevä ääni.

Siisti salikassi
Pukeutuminen
Salikenkien pohjiin tarttuu epämääräisiä karvoja ja muuta roskaa. Jos et halua heittää likaisia kenkiä sellaisinaan kassiin, vetäise pohjien päälle nilkkasukat.

Korut suoraan vaatteisiin
Pukeutuminen
Ota laatikon pohjalle jääneet korut käyttöön ja ompele kaula- ja korvakoruja esimerkiksi neuleisiin, takin kauluksiin, slipareihin ja pipoihin, joita ei tarvitse pestä usein.

Salaattikastikkeen jämät käyttöön
Ruoka ja juhlat
Pilko vihanneksista pieniä kuutioita, pudota ne salaattipurkkiin, sulje ja ravista. Lado kastikkeella maustetut kasvikset voileivän päälle ja nauti.

Tuubi tyhjäksi
Kauneus ja terveys
Vajaan tuubin käyttö helpottuu, kun napsautat siihen kiinni pussinsulkijan.

Kaaliraastetta perunankuorimaveitsellä
Ruoka ja juhlat
Keräkaalista saa hienoa raastetta perunankuorimaveitsellä.

Kasteluautomaatti
Piha ja mökki
Tee kanisterin pohjaan reikä ja jätä se valumaan.

Mielin määrin herkkuja
Ruoka ja juhlat
Haluatko välttää jouluherkkuöverit? Osta kaikkia herkkuja, joita mielesi tekee ja tee niistä kokoelmia esimerkiksi kultaisten pahvilautasten päälle. Anna kokoelmat lahjaksi – omalle perheelle jää tähteeksi jokaista lajia, kohtuudella.

Köyhän miehen putkirassi
Kodinhoito
Ota ohut, noin 20 cm pitkä nippuside ja leikkaa saksilla kapenevan pään molemmille laidoille viistoja lovia. Ota toisesta päästä kiinni, työnnä nippuside viemäriin, ja rassaa pitkin putkistoa. Toimii etenkin lavuaarin ja suihkun viemäreihin.

Pohjalliset matosta
Pukeutuminen
Hyödynnä tarpeeton, kumipohjallinen kuramatto ja leikkaa siitä kengänpohjalliset. Jalat pysyvät lämpiminä, ja kumipohja estää jalkoja kastumasta.

Merkitse pinneillä
Käsityöt ja askartelu
Hiuspinnit ovat nuppineuloja parempi apu ison neulontatyön silmukoiden laskemiseen. Pinnitä 10 silmukan välein. Pinnit myös liukuvat pyöröpuikoilla silmukoita lisättäessä.

Kasvot puhtaiksi kuivin hihoin
Kauneus ja terveys
Kun peset kasvojasi lavuaarissa, pujota hiusdonitsit ranteisiisi. Näin vesi ei valu käsivarsiasi pitkin lattialle tai kastele hihojasi.

Rahat turvassa
Pukeutuminen
Seteli tai pankkikortti ei näy, kun piilotat sen taskuliinaan.

Karjalanpiirakan lämmitys
Ruoka ja juhlat
Lämmitä karjalanpiirakka mikrossa ylösalaisin, niin riisipuuro ei räjähtele pitkin mikroa.

Tee se itse -sytykepalat
Ekoniksit
Täytä tyhjät talous- ja wc-paperirullat polttopuista irronneella puu- ja tuohiroskalla. Laita rullan päihin tukkeeksi pieni tuppo sanomalehtipaperia. Sytytä rullat molemmista päistä. Ei tarvitse ostaa erikseen sytykepaloja!

Dödöpalloista joulukoriste
Käsityöt ja askartelu
Kerää talteen deodoranttipullojen pallot ja rakenna niistä koristeeksi \lumilyhty\. Lado palloja kerroksittain ja aseta sisään led-kynttilä.

Sukkapuikkosuoja
Käsityöt ja askartelu
Saat sukkapuikoille kätevän suojan kuljetuksen ajaksi, kun päärmäät 3 cm leveästä kuminauhasta lyhyet päät ja ompelet päätyihin noin 4 cm syvät taskut.

Edullinen kahvakanisteri
Ekoniksit
Hyödynnä tyhjentynyt nestesaippuakanisteri ja tee siitä kätevä kahvakanisteri. Huuhtele ja täytä vedellä tai hiekalla. Käytä kukkien kasteluun tai hiekan pihan hiekoitukseen.

Korppupussista kaikki irti
Ruoka ja juhlat
Kun ostat ison korppusäkin, saat korppujen loputtua annoksen kaneli-sokeria. Hyödynnä korvapuustien leivonnassa tai lisää riisipuuron päälle.

Kuppikakkutelineen uusi elämä
Ruoka ja juhlat
Lojuuko nurkissasi tarpeeton kuppikakkuteline? Hyödynnä se näin!

Lahja ja joulukortti samassa
Käsityöt ja askartelu
Kirjoita joulutervehdys värilliselle paperille ja liimaa selkäpuolelle jouluinen tarra-arkki. Näin kortin saaja saa pienen lahjan kortin ohessa!

Talouspaperit puoliksi
Kodinhoito
Puoliarkkitalouspaperi on usein kalliimpaa kuin tavallinen. Osta tavallista talouspaperia tarjouksesta ja tee siitä kätevää puoliarkkitalouspaperia puolittamalla rulla keittiöveitsellä.

Näppäimistön puhdistaja
Tekniikka
Tietokoneen näppäimistön näppäinten väliin kertyy pientä roskaa ja pölyä, jonka saa poistettua kätevästi puhtaalla poskipunasiveltimellä.

Tablettiteline kananmunakennosta
Tekniikka
Tabletti pysyy tukevasti pystyssä tyhjässä kananmunakennossa, ja kallistus on juuri oikea. Halutessaan lapset voivat tuunata telineen esimerkiksi tarroilla ja tusseilla värittämällä!

Ulkoilupuku lemmikille
Lemmikit
Tarvitsetko ulkoilupuvun pennulle tai pienikokoiselle koiralle? Leikkaa tarpeettomaksi jääneen puseron hihasta pätkä ja puhko sivuille jalanreiät. Pujottele päihin tarvittaessa kuminauhat. Kun koira kasvaa, saat seuraavan koon vaikka housujen lahkeesta.

Lämmikkeet pihakenkiin
Pukeutuminen
Pihakengistä tulee lämpöiset, kun teet niihin vuoren vanhoista, paksuista sukista. Leikkaa sukka halki niin, että aloitat varresta ja etenet kohti varvasosaa. Käännä varsi nätisti esiin, muovaa kenkään sopivaksi ja kiinnitä tarvittaessa kaksipuolisella teipillä.

Valoa pimeyteen
Matkustus ja liikenne
Polkupyörän lampulle on käyttöä talvellakin, kun kiinnität sen potkukelkkaan.

Kuivan mandariinin kuoriminen
Ruoka ja juhlat
Joskus pienet mandariinit kuivahtavat ennen syöntiä, jolloin ne on vaikea kuoria. Leikkaa mandariini kuorineen neljään osaan, jolloin kuoren irrottaminen helpottuu huomattavasti.

Helpotusta mattojen virkkaukseen
Käsityöt ja askartelu
Puuvillaisia mattoja virkatessa työläin vaihe on langan keriminen vyyhdeltä. Laitan vyyhden tuolin selkämykselle, josta löysään kudetta muutama kerros kerrallaan lattialle. Käärimistä varten olen varannut jumppamaton, johon laitan neuloksen alkupään. Potkaisen rullan lattiaa pitkin, niin ei tule solmuja eikä sylttyjä.

Neulo aina pareittain
Käsityöt ja askartelu
Kun neulot sukkia tai lapasia, varaa kahdet sukkapuikot. Silloin voit helposti käyttää jämälankoja ja toteuttaa niistä raidoituksen tai kuvioinnin samanlaisena molempiin pareihin. Sukat myös valmistuvat lähes yhtä aikaa.

Rantamatosta suoja tuulilasille
Matkustus ja liikenne
Oletko tuonut rantalomalta mukanasi olkisen rantamaton? Matosta on iloa talvellakin, kun laitat sen tuulilasin päälle lumi- ja huurresuojaksi. Matto peittää sopivasti tuulilasin ja yltää etuoven väliin niin, että voit lukita sen paikoilleen.

Aloitettu maitopurkki
Ruoka ja juhlat
Laita avattu maitopurkki siivekkeet auki jääkaappiin, niin ei tarvi arvailla, mikä purkeista on jo avattu.

Pizzatäytteet ilman hävikkiä
Ruoka ja juhlat
Ostan pizzan täytteet kaupan salaattibaarista. Hävikkiä ei tule, eikä juurikaan pakkausjätettä. Löytyy katkarapuja, mozzarellaa, punasipulia, tonnikalaa ynnä muuta, ja kaikki saa kätevästi samaan pahviseen astiaan.

Kätevä kenkäkassi
Pukeutuminen
Saat pullokassista loma- tai varastokäyttöön sopivan kenkäkassin, johon jalkineet on helppo pakata siististi. Pullokasseja saa muun muassa laivoilta.

Vaihda kuorimasuuntaa
Ruoka ja juhlat
Perunankuorimaveitseni kului yhdeltä puolelta, kun kuorin perunat aina liikuttamalla veistä itseeni päin. Sitten huomasin tyttäreni kuorivan perunoita vuolemalla itsestä poispäin, ja yhtäkkiä minulla olikin monta hyvää, uudenveroista perunankuorimaveistä.

Paperinen joulukuusi
Käsityöt ja askartelu
Tee tarpeettomaksi jääneistä tai vaikkapa kirjaston poistokirjoista pieni joulukuusi. Joulun jälkeen kuusi kokoon ja seuraavana jouluna taas auki.

Pika-apu vuotavaan hajulukkoon
Kodinhoito
Jos hajulukko tiputtaa puhdistuksen jälkeen vettä, vika voi olla tiivisteessä, joka pitäisi vaihtaa uuteen. Saat korjattua ongelman väliaikaisesti, kun laitat irti kierrettävään osaan pienen kuminlenkin tiivisteen viereen. Sopivan kokoisia kuminauhoja tulee usein leikkokukkakimpujen mukana. Kierrä lopuksi kuppiosa takaisin paikoilleen.

Paistinpannun pikakuumennus
Ruoka ja juhlat
Esikuumenna paistinpannu kuumalla hanavedellä, kun laitat levyn päälle. Pääset paistopuuhiin nopeammin.

Jääkaappi hiljaiseksi yöllä
Tekniikka
Pitääkö jääkaappisi kovaa metakkaa öisin? Jos on vieraita kylässä ja hurina häiritsee unta, asettele ulkona tai pakastimessa jäädytettyjä vesipulloja tai kylmäkalleja jääkaapin ylähyllylle yön ajaksi. Sulamisprosessin ajan jääkaappi pysyy viileänä ilman jäähdytyskompressorin käynnistymistä.

Viimeistele parran höyläys
Kauneus ja terveys
Puhalla posket täyteen ilmaa, jolloin kiristynyt iho työntää parransängen ulospäin.

Käsi kädessä
Ulkoilu
Jos kaverisi ei halua kulkea käsi kädessä, neulo lapaset, joissa voi pitää kiinni käsistä vaikka salaa.

Kätevä korurasia
Pukeutuminen
Säilytä tyhjässä partakoneteräkotelossa sormuksia tai muita pieniä koruja. Korut löytyvät läpinäkyvästä kotelosta helposti kiireessäkin.

Kissanhiekkaa kynttilän alle
Sisustus ja remontointi
Valkoinen Pirkka kissanhiekka sopii hyin alushiekaksi kynttilähurrikaaniin (lasinen kynttilälyhty).

Avain tallessa
Muut
Riippulukon avain tuppaa menemään hukkaan laatikossa. Kiinnitä avain langalla suljetun lukon silmukkaan, niin se pysyy tallessa.

Silmälappu avuksi tähtien tiirailuun
Ulkoilu
Talven pimeyden saapuessa voi kaivaa taas teleskoopit esiin. Silmien pitää tottua pimeään, mutta välillä täytyy käyttää taskulamppua tai muuta valoa merkintöjen tekemiseen ja karttojen lukemiseen. Kun katsot teleskoopilla taivasta silmälappu toisen silmän päällä ja vaihdat merkintöjä tehdessäsi lapun paikkaa toisen silmän päälle, toinen silmä ei valotu. Näin sinun ei tarvitse odotella silmän tottumista pimeyteen. Lappu on siitäkin kätevä, että toista silmää ei tarvitse pitää suljettuna kaukoputkella tiirailtaessa.

Lomaa älypuhelimesta
Tekniikka
Käykö mielesi ylikierroksilla? Kaiva kaapista vanha puhelin tai lainaa sellainen kaverilta. Kirjoita sosiaalisen median profiileihisi, että sinut tavoittaa toistaiseksi vain soittamalla tai tekstiviestillä, sujauta SIM-kortti älyttömään puhelimeen ja nauti! Huomaat pian, miten jatkuva tarve vilkuilla puhelinta katoaa, ja aikaa jää itsenäiselle ajattelulle.

Silitä suoristusraudalla
Pukeutuminen
Omistatko hiusten suoristusraudan? Sillä voit myös helposti silittää esimerkiksi paitojen kaulukset ja mansetit.

Talvilintujen ruokinta ilman sotkua
Piha ja mökki
Jos ruokit pihapiirissäsi lintuja, mutta haluat välttää rottaongelman, laita ruokintalaitteen alle ämpäri. Varsinkin pähkinöistä tippuu kuoria maahan, ja välillä sinne päätyy kokonaisiakin pähkinöitä. Ämpäri on helppo puhdistaa ruokaa lisättäessä.

Suojus maksamakkaralle
Ruoka ja juhlat
Maksamakkaran suojaaminen kuivahtamiselta on lähes mahdoton ja äärimmäisen ärsyttävä tehtävä. Työnnä pötkön pää pestyyn pilttipurkkiin, ja näin sinulla on loistava säilytysmetodi!

Sukasta öljysieppari
Ekoniksit
Osta Pirkka-sukat aina samaa värisinä ja kokoisina. Kun kantapäähän ilmestyy reikä, saksi suusta 6–7 sentin pätkä Pirkka-rypsiöljypullon yläosaan öljysieppariksi. Säästä leskisukka. Eräänä päivänä kaksi leskeä löytävät toisensa ja syntyy sukkapari. Leikatun sukan lavasta voi tehdä rättejä esimerkiksi auton huoltoon.

Helposti reikiä vyöhön
Pukeutuminen
Saat näppärästi lisää reikiä vyöhön käyttämällä perinteistä paistomittaria. Sen terävä piikki on helppo työntää nahkavyön läpi.

Chia-siemenpussi tyhjäksi
Ruoka ja juhlat
Chia-siemenpussi on vaikea saada tyhjäksi, koska pienet siemenet ovat sähköisiä ja tarttuvat pussin sisäpintoihin. Lisää pussiin hieman kauramaitoa, maitoa tai mehua nestettä, sulje pussi ja hölskytä. Kaada sisältö smoothieen tai tuorepuuroon, niin saat siemenet talteen!

Ei enää parittomia sukkia
Kodinhoito
Osta jokaiselle perheenjäsenelle oma pesupussi ja pyydä heitä laittamaan likaiset sukkansa niihin. Kun pussi on täynnä, voit pestä sen vaikkapa lakanapyykin seassa. Kuivata halutessasi sukat kuivausrummussa ja palauta pussi perheenjäsenelle.

Suojat puntteihin
Käsityöt ja askartelu
Ompele käsi- tai levypainoihin suojat, niin painot eivät kolhi pintoja. Kauniilla kankaalla verhoillut painot ovat ilo silmälle, ja pinnat säästyvät.

Niskatyyny vanhoista petivaatteista
Käsityöt ja askartelu
Tarpeettomaksi jääneistä tyynyliinoista ja petivaatteista saa ommeltua helposti vartalo- ja niskatyynyjä. Taita tyyniliina tai lakana puoliksi, leikkaa tarvittaessa sopivan kokoiseksi, ompele sivut ja käännä nurinpäin. Täytä vanulla ja viimeistele ompelemalla täyttöaukko kiinni.

Joulukalenteri vessapaperihylsyistä
Käsityöt ja askartelu
Saat uniikin joulukalenterin, kun otat talteen 23 vessapaperirullahylsyä ja yhden talouspaperirullahylsyn. Päällystä hylsyt joulupaperilla, numeroi ne ja laita sisään karkkia tai pieniä tavaroita. 24. päivän isossa hylsyssä voi olla jotain vähän arvokkaampaa.

Munan kuoriminen rutistamalla
Ruoka ja juhlat
Purista keitettyä kananmunaa kämmenessä tiukasti niin, että kuori rikkoontuu säröille. Kuoren alainen kalvo pitää kuoren kasassa, ja saat vedettyä kuoren jopa yhtenä kappaleena.

Verhonipsuja joulukuuseen
Ruoka ja juhlat
Joulukuusen koristeiden kiinnitys onnistuu helposti verhonipsuilla – myös lapsilta. Säästyt lenkkien solmimisen vaivalta.

Ompelukoneen puolat järjestykseen
Käsityöt ja askartelu
Ota sopiva pieni laatikko, liimaa sen pohjaan kakasipuolista paperiteippiä ja paina puolat siihen kiinni. Näin langanpäät eivät sekoitu ja tyhjätkin puolat pysyvät tallessa.

Aamuisen pystytukan pikafiksaus
Kauneus ja terveys
Jos hiukset sojottavat aamuisin yön jäljiltä, vedä aamutoimien ajaksi päähän pipo ja kas: hiukset siliävät vaivatta! Muista käyttää luonnonkuidusta valmistettua pipoa, eli ei hiuksia sähköistäviä keinokuituja edes sekoitteena.

Tee se itse -hammasharjateline
Kodinhoito
Vanhasta strösselipurkista saa oivan telineen sähköhammasharjan päille. Harjojen päät pysyvät tarpeeksi kaukana toisistaan, ja purkki on helppo puhdistaa. Voit koristella sen haluamasi tavalla esimerkiksi tarroilla.

Kiikareiden linssisuojukset kateissa?
Ulkoilu
Kiikareiden linssisuojukset menevät helposti hukkaan. Saat uudet Raid-suihkepullon korkeista.

Kääretorttu ilman kippausta
Ruoka ja juhlat
Kääretortun voi leipoa mainiosti myös kippaamatta sitä ylösalaisin. Voitele leivinpaperi ennen taikinan levittämistä. Paistamisen jälkeen anna torttupohjan jäähtyä, levitetä täyte ja rullaa! Kuorruta halutessasi.

Virkkaa suojat tuolin jalkoihin
Käsityöt ja askartelu
Virkkaa tai kudo tuolien jalkoihin suojat, niin ei lattiat naarmuunnu. Ovat hauskemman näköiset kuin liimattavat huopapalat. Esimerkiksi sohvan jalkoihin voit virkata suojat trikookuteesta.

Joulukoristeita vanhoista kirjoista
Käsityöt ja askartelu
Revi vanhojen kirjojen sivuja joulukorttien pohjaksi ja tai askartele niistä kauniita ja muodikkaita ikkunakoristeita kuten kirjainnauhan.

Pohjalliset sukkiin
Pukeutuminen
Jos kuljet sisätiloissa villasukat jalassa, jalkapohjat voivat pidemmän päälle kipeytyä. Laita muotopohjalliset sukkien tai tossujen sisälle, niin ongelma katoaa.

Varastotavaroiden listaus
Kodinhoito
Varastoitujen tavaroiden nimikointi pahvilaatikkoon tai jätesäkkiin on hankalaa. Kirjaa tietokoneelle laatikkojen summittainen sisältö numeroittain ja piirrä sitten varastoitavaan laatikkoon näkyvästi pelkkä numero. Kun säilytät listoja tietokoneella tai pilvipalvelussa, voit helposti päivittää niitä.

Juoksupaidasta pipo
Ekoniksit
Käyttämättä jääneistä juoksu- tai tapahtumapaidoista saa värikkäitä ja persoonallisia pipoja. Pipon kaavoja löytyy netistä. Surauta saumurilla kierrätyspipot koko perheelle.

Silakoiden helppo perkaus
Ruoka ja juhlat
Silakoista on helppo irrottaa selkäruoto, kun ne ovat hieman kohmeisia. Irrota ensin saksilla pää ja pyrstö, laita silakat hetkeksi pakkaseen ja poista selkäruoto vasta sitten.

Mattopussi hukassa?
Sukkahousuniksit
Onko maton pitkä pussi hukassa, ja mattoa pitäisi saada kulkemaan siististi muutossa? Sujauta käytävän matot sukkahousuihin. Kaksi mattoa saa näppärästi yhteen pakettiin.

Pähkinärouhetta helposti
Ruoka ja juhlat
Saat murskattua kokonaiset pähkinät ja mantelit helposti, kun päästät pussista ilmat pois pienestä reiästä ja hakkaat sitten pähkinät pussin läpi murskaksi lihanuijalla.

Korteista kuvakirja
Käsityöt ja askartelu
Joulu lähestyy, ja joulukortteja kertyy taas laatikkoon. Liimaa kaksi korttia tekstipuolet vastakkain ja tee kulmaan reikä rei´ittimellä. Askartele näitä useampi kappale, kokoa nippuun ja kiinnitä nauhalla. Näin saat pienelle lapselle kuvakirjan. Halutessasi voit myös laminoida kortit.

Matkasuoja hiusharjalle
Matkustus ja liikenne
Saat hiusharjalle suojan wc-paperirullan hylsystä.

Terveellisempi herkkuhetki
Ruoka ja juhlat
Leikkaa tuoreimmat päivänsä nähneistä ruisleivistä suikaileita ja pyörittele mieleisessäsi öljyssä ja mausteissa. Paista hetki uunissa ja tarjoile esim. dippikastikkeen kanssa. Saat terveellisiä ruissipsejä pahimaan suolaisen himoon ja vähennät leipähävikkiä.

Vauhtia sienten kuivaukseen
Ruoka ja juhlat
Levitä suppilovahverosaalis keittiön pöydälle kangaspyyhkeiden päälle ja kuivaa hiustenkuivaajalla enimmät kosteudet pois. Sen jälkeen sienet kuivuvat pyyhkeiden päällä nopeammin itsekseen.

Kirjaa ylös unelmasi
Muut
Onko sinulla unelmia ja haaveita? Kirjaa ne vihkoon tai kirjaseen ja merkitse, milloin kukin unelma on toteutunut. Unelmien ja haaveiden pariin on kiva palata, ja vihosta saa tehtyä kauniin koristelemalla. Käytä valokuvia, lehtileikkeitä, erilaisia kyniä, glitteriä, tarroja...

Seteliklipsi hiuspinnistä
Ostokset ja asiointi
Seteleitä on välillä vaikea löytää kassista tai jopa lompakosta. Hiuspinni on halpa ja hyvä seteliklipsi!

Vuohenjuusto viipaleiksi siististi
Ruoka ja juhlat
Vuohenjuuston viipaloiminen on toisinaan hankalaa, kun juusto tarttuu kiinni veitseen. Kuumenna veistä hetki juoksevan veden alla, niin leikkaamiinen käy helposti.

Akkupora avuksi renkaanvaihtoon
Tekniikka
Kiinnitä tavalliseen akkuporakoneeseen välikappale hylsyä varten ja ota pora avuksi renkaanvaihtoon. Sillä saa kierrettyä rengasavaimella löysätyt pultit nopeasti.

Lasten amme mukaan mattopyykille
Kodinhoito
Lojuuko nurkissasi tarpeettomaksi jäänyt lasten amme? Hyödynnä amme ja ota se mukaan, kun menet seuraavan kerran mattopyykille. Laita märät matot pesun jälken ammeeseen, niin takakoppa pysyy kuivana.

Ohjaustangon lämmike
Käsityöt ja askartelu
Pyörän ohjaustangon, rollaattorin ja potkukelkan kädensijat muuttuvat pakkasella jääkylmiksi. Neulo karheasta tukevasta langasta pikku vanttuut ilman peukaloita ja pue ne ohjaustangon sarvien päälle. Toimivat eristeenä muovisten kädensijojen ja hyppysten välillä. Suojat voi myös koristella mieleisekseen.

Majakka heijastinkassista
Piha ja mökki
Laita K-ryhmän heijastinkassi mökkirantaan tai mökin pihalle näkyvälle paikalle. Jos olet liikkeellä iltahämärässä, paluumatka järveltä tai jäältä onnistuu helposti, kun suunnistat taskulampun avulla kohti heijastavaa kassia.

Apuri vanteiden pesuun
Matkustus ja liikenne
Renkaiden vaihto ja vanteiden pesu on ärsyttävää hommaa. Pesu käy helpommin, kun otat avuksi vessaharjan. Sillä on helppo puhdistaa vanteiden puolat ja peltivanteissa ahtaat kolot. Suosittelen uuden harjan käyttöä.

Retkeilijän kädenlämmitin
Ulkoilu
Retkeillessä evästauolla sormet jäässä? Kaadettuasi termospullon sisällön kuppeihin saat tyhjästä termoksesta kätevän kädenlämmittimen, kun irrotat tiivisteen ja pullosta vapautuu lämmintä höyryä. Kädet lämpeävät hetkessä!

Pyyhe tallessa kylpyläreissulla
Matkustus ja liikenne
Ota kylpylämatkalle mukaan oma, nimelläsi varustettu pyyhenipsu. Se avulla erotat pyyhkeesi muista valkoisista hotellin pyyhkeistä. Pyyhe on myös helppo ripustaa naulakkoon.

Vahvike latausjohtoon
Tekniikka
Pistokeosan ja johdon yhtymäkohta vaurioituu nopeasti.  Vahvenna liitoskohta sähköalan ammattilaistenkin suosimalla putkimaisella kutistemuovilla.

Viinikotelosta linnunpönttö
Piha ja mökki
Puisesta viinipullon kotelosta saa kätevän linnunpöntön. Poraa vain reikä kanteen, ja helposti avattava linnunpönttö on valmis!

Rännit puhtaaksi
Piha ja mökki
Rännien puhdistusvälineen saat teipistä, harjanvarresta, kipukoukusta tai muusta koukusta ja tiskiharjasta. Toimii kuin junan vessa!

Meikit pois mikrokuituliinalla
Kauneus ja terveys
Jos haluat vähentää vanulappujen ja meikinpoistoaineen käyttöä, poista meikit kostealla mikrokuituliinalla.

Säärystimet villapaidasta
Käsityöt ja askartelu
Jos kaapissasi on vanhoja villapuseroita, saat tehtyä niistä helposti säärystimiä. Leikkaa vain hihat sopivan pituisiksi. Jos hihassa on resori, sinun ei tarvitse kuin ommella tai saumata toinen suu.

Teepussin tehokäyttö
Ruoka ja juhlat
Teepussien uudelleen käyttämisessä on se ikävä puoli, että teestä tulee laimeampaa. Pyöräytä käytetyn teepussin naru kupin alle ja vedä sitä niin, että pussi nousee roikkumaan kupin yläreunaan. Kaada rauhallisesti kuuma vesi teepussin läpi, jolloin kuppiin virtaa mahdollisimman väkevää teetä. Tummuus pysyy normaalina vielä kolmannellakin kupillisella, eikä pussin liotteluun kulu aikaa.

Korvakorut aina tallessa
Pukeutuminen
Korvakorut löytyvät korurasiasta helposti, jos kiinnität ne pareittain läpiommeltaviin nappeihin.

Kylpylelut kestopussiin
Lapset ja leikit
Laita kylpylelut käytön jälkeen hedelmille ja vihanneksille tarkoitetuttuun ilmavaan kestopussiin, jossa ne kuivuvat nopeasti. Pussin voi ripustaa vaikka kylpyhuoneen naulakkoon.

Piirakkarasiasta postipaketti
Ostokset ja asiointi
Pirkka Cocktail-riisipiirakkalaatikosta saa kierrätettävän postipaketin. Paketti vastaa postin S-koon paketin kokoluokitusta. Paketin voi tarvittaessa päällystää, mutta se menee sellaisenaankin.

Jääpalamuotista korvakorurasia
Kodinhoito
Säilö pienet korvakorut kannelliseen jääpalamuotiin, jolloin ne pysyvät varmasti järjestyksessä ja tallessa.

Leppoisat löylyt
Piha ja mökki
Paineruiskupullosta on helppo suihkuttaa vettä suoraan kiukaalle, eikä sitä tule liikaa kerralla. Lattiatkaan eivät kastu juuri lainkaan. Myös lapset viihtyvät saunassa pidempään, kun he saavat käyttää pyssyä valvotusti.

Kätevät lehtikaapparit
Piha ja mökki
Kahdesta haravan lavasta saa kätevät lehtikaapparit. Haravoitujen lehtien mättäminen kottikärryyn tai säkkiin nopeutuu ja helpottuu. Kaappareiksi käyvät myös vanhan haravan lavat, joiden varsi on katkennut.

CD-hyllystä yöpöytä
Sisustus ja remontointi
Vanhasta CD-hyllystä saa näppärän yöpöydän sänkyn viereen. Se mahtuu pieneen tilaan, ja lokeroihin voi sijoittaa tärkeitä pikkutavaroita kuten puhelimen ja silmälasit,

Vaatteet tukevasti henkariin
Pukeutuminen
Tippuvatko takit henkarista? Pujota koukku niskalenkin kautta, kun laitat takin henkariin.

Kissan pefletti
Lemmikit
Pehmeä saunapefletti on lämmin ja mieluisa makuualusta kissalle. Kestää hyvin myös kissan kynsittelyä.

Värikoodatut lakanat
Kodinhoito
Jos sinulla käy usein yövieraita, anna kaikille yövieraille käyttöön saman sävyiset lakanat. Pyykinpesu helpottuu, kun lakanat voi pestä samassa koneessa.

Puhelinteline rollaattoriin
Muut
Tein mammani rollaattoriin puhelintelineen muovipullosta ja sidoin sen kiinni nippusiteellä. Nyt puhelin kulkee aina mukana, ja se on helppo ottaa kotelosta.

Tarpeettomat teelehdet ja -pussit käyttöön
Ruoka ja juhlat
Jos juot pääasiassa kahvia, lahjaksi saadut hienoaromiset teet jäävät helposti käyttämättä. Päätin hyödyntää kaapissani olleet teelehdet ja laitoin niitä kahvipurujen joukkoon. Kahvi maistui oikein hyvältä, ja  samalla säästyi hieman purujakin.

Kestävämpi heijastin
Ulkoilu
Vahvista heijastimen reunan ja reiän välinen osuus kuumaliimalla. Näin reuna ei repeä kovassakaan käytössä.

Kännykkälaatikot uusiokäyttöön
Käsityöt ja askartelu
Kännyköiden vahvoista pakkauslaatikoista saat upeita lahjapakkauksia, kun verhoilet ne uudestaan esimerkiksi aikakauslehden sivuilla. Tässä rasia kansallispukukorujen säilytykseen ja joulupaketti lahjakortille.

Eteisen laajennus
Sisustus ja remontointi
Tuntuuko eteinen ahtaalta ja pieneltä? Laita eteiseen ylimääräisiä huonekaluja, tavaroita ja vaatteita tms… Kun siivoat ne pois turhautuneena viikon päästä, tila tuntuu entistä avarammalta ja toimivammalta.

Lavuaarin tulppaketju
Kodinhoito
Lavuaaritulpan katkenneen tai kadonneen ketjun voi korvata helposti klemmareista tehdyllä ketjulla. Värit voi vaihtaa vaikka juhlapyhien mukaan.

Lintujen ruokintapönttö ulkolyhdystä
Piha ja mökki
Vanhasta, rikkinäisestä ulkolyhdystä voi tehdä lintujen ruokintapöntön. Poista huolellisesti kaikki lasiosat ja laita siemeniä lyhdyn sisään. Ripusta pienellä narulla puun oksaan roikkumaan.

Suihkun lattiakaivo puhtaaksi
Kodinhoito
Puhdista suihkun lattiakaivo aina silloin, kun vaihdat hammasharjasi uuteen. Näin ikävä työ tulee tehtyä säännöllisesti, ja voit hyödyntää pois heitettävän harjan siivouksessa.

Marjapensaan tuki polkupyörän vanteesta
Piha ja mökki
Vanhoista kromatuista tai alumiinisista polkupyörän vanteista saa tyylikkään kestotuen marjapensaille ja muille tukea tarvitseville kasveille. Napsi sivuleikkureilla pinnat poikki, jolloin saat nypittyä pinnan pätkät helposti vanteesta ja vanteen napa irtoaa. Tee lämpökäsitellystä puusta 3-4 jalkaa. Vanteen voi ruuvata kätevästi jalkoihin kiinni hyödyntämällä pinnoissa valmiina olevia reikiä.

Tuoreyrtit pullokassiin
Ostokset ja asiointi
Kuljeta yrtit kaupasta kotiin lokerollisessa pullokassissa, niin saat ne ehjinä ja ilman sotkua perille.

Valo imuriin
Kodinhoito
Kiinnitä imurin suulakkeen päälle tai putkeen pieni taskulamppu, niin näet imuroida nurkat ja sängynalusen.

Täydellinen purkki matkoille
Matkustus ja liikenne
Pirkan pienet keksihillopurkit (40g) sopivat mainiosti nestemäisen kosmetiikan kuljettamiseen käsimatkatavaroissa. Liota etiketti pois ja purkita tarvitsemasi määrä esimerkiksi voidetta mukaan.

Pyykkipoika auttaa kokatessakin
Kodinhoito
Ruoka kiehuu helposti yli, jos kattilan kansi on tiiviisti kiinni. Kansi pysyy sopivasti raollaan, kun laitat pyykkipojan kiinni kahvaan, jolloin se tukee kantta.  Kansi pysyy paikoillaan ja suojaa  ympäristöä roiskeilta.

Halloween-haamu
Käsityöt ja askartelu
Askartele isoista linnunsiemenpusseista koristehaamut pihalle. Revi pussia haluamaasi muotoon ja laita pääksi esim. jotain kierrätetykseen menossa olevaa materiaalia. Viimeistele piirtämällä naama tussilla tai kiinnitä silmiksi kalustehuopatassut.

Porkkanapussista pursotin
Ruoka ja juhlat
Naposteluporkkanapussista saa oivan pursottimen kermavaahdolle.

Sukkien viimeinen matka
Matkustus ja liikenne
Säästä käyttöikänsä päässä olevat sukat viikonloppureissua varten. Likaisia sukkia ei tarvitse enää pakata laukkuun paluumatkalla, vaan voit huoletta heittää sukat roskakoriin kohteessa.

Suoja kyynärsauvoihin
Kauneus ja terveys
Kyynärsauvojen kumitulppa kerää herkästi kiviä, jotka voivat naarmuttaaa lattiaa. Samalla sisälle kantautuu likaa ja pöpöjä. Jos et jaksa puhdistaa tulppia jokaisen ulkoilukerran jälkeen, sujauta päälle lasten jarrusukat! Kepit eivät tömise sisällä, eivät ole liukkaat eivätkä naarmuta lattiaa. Ylimääräisen jalkateräosan voi sujauttaa varren alle piiloon.

Pinnikätkö hiusharjaan
Kauneus ja terveys
Etkö keksi hyvää paikkaa pinneille, jotta ne eivät katoa esim. matkan aikana? Hanki harja, josta saa irrotettua käsiosan harjaosasta (esim. Tangle Teezer.) Sujauta pinni sisään ja napsauta harja takaisin kokoon.

Helppo pesu sormikkaille
Kodinhoito
Ovatko sormikkaasi likaiset ja tunkkaisen hajuiset? Saat pestyä ne helposti ja nopeasti ilman pesukonetta! Vedä sormikkaat käteesi ja pese ne saippualla normaalin käsien pesun tapaan.

Siemenistä joulukoristeita
Sisustus ja remontointi
Älä heitä pois hedelmien siemeniä, vaan pese, kuivaa ja purkita ne lasipurkkeihin. Lisää vielä valot, niin ihana jouluinen sisustuselementti valmis.

Hedelmät ja vihannekset kolhimatta kassalle
Ostokset ja asiointi
Laita kaupassa he-vi-osaston ostokset ostokärryn etuosassa olevaan lastenistuimeen. Helposti liiskaantuvat salaatit ja mustelmia saavat hedelmät pysyvät hyvänä, kun ne eivät vahingossakaan jää kuorman alimmaiseksi.

Köyhän miehen hulavanne
Kauneus ja terveys
Voit askarrella kuntoiluun käytettävän painohulan isosta lasten hulavanteesta. Poraa siihen reikä ja täytä vanne esimerkiksi hienolla hiekalla. Peitä reikä esimerkiksi vahvalla teipillä.

Ananaskirsikkarasian uusi elämä
Ruoka ja juhlat
Ananaskirsikkarasiasta saa kätevän säilytyslävikön pakasterasiaan. Pesty salaatti säilyy hyvänä rasiassa, kun kosteus valuu lävikön alle.

Puukolle tuppi
Ulkoilu
Oletko lähdössä makkaranpaistoretkelle, mutta puukon tuppi on hukassa? Pikku puukko matkustaa kätevästi terä taskunenäliinapaketin sisään työnnettynä.

Salaatti uudelleen rapeaksi
Ruoka ja juhlat
Onko pussiin pakattu salaatti on päässyt nuupahtamaan? Laita kulhoon runsaasti kylmää vettä ja upota salaatinlehdet sinne. Anna liota tunti tai pari. Salaatti virkoaa ja rapeutuu jälleen.

Lisää tilaa pyykkitelineeseen
Kodinhoito
Pujota pyykkitelineen päätyyn verhonpitimiä, joihin on kätevä ripustaa pikkupyykkiä. Niissä on napakka pito, eivätkä ne lentele hukkaan kuten pyykkipojat.

Joutokuvat hyötykäyttöön
Käsityöt ja askartelu
Monilla meistä on tallessa kuvia filmiajalta, jolloin jokainen kuva piti teettää. Turhat otokset saavat uuden elämän, kun käytät niitä postikortteina vaikkapa osallistuessasi kilpailuihin tai äänestyksiin.

Kauppakassi sateenvarjosta
Käsityöt ja askartelu
Tee rikkinäisestä sateenvarjosta kauppakassi. Se mahtuu käsilaukkuun ja on vahva.

Menevätkö retkimukit sekaisin?
Ulkoilu
Pestävät mukit ovat ekologinen vaihtoehto, mutta ne menevät helposti sekaisin. Liimaa mukien pohjiin erilaiset tarrat, joiden avulla jokainen tunnistaa omansa.

Sukkahousut järjestykseen
Sukkahousuniksit
Laita sukkahousut pesun jälkeen alkuperäisiin pakkauksiin. Näin löydät nopeasti valitsemaasi asuun sopivan parin. Jos säilytät hieman rikkinäisiä sukkahousuja esimerkiksi pitkien housujen alla pidettäviksi, säilytä niitä erillään muista.

Kaikki astiat käyttöön
Kodinhoito
Järjestä astiat niin, että laitat pesusta tulleet aina alimmaiseksi. Näin kaikkia astioita tulee käytettyä tasaisesti yhtä paljon.

Kätevä ja kaunis sytykepurkki
Piha ja mökki
Laita pihasaunan sytykepalat ja tulitikut kauniiseen ja tiiviiseen lasipurkkiin. Sytytysvälineet säilyvät kuivina kosteallakin säällä, ja näet aina, paljonko niitä on jäljellä.

Termarinakkeja
Ulkoilu
Keitä kuumaa vettä, kaada se termospulloon ja upota sinne nakkeja. Lämpimät nakit ovat kätevä eväs vaikkapa lasten kanssa metsäretkellä.

Mehukeitto pakkaseen
Ruoka ja juhlat
Meinaako mehukeitto mennä vanhaksi? Kaada keitto jääpalamuotteihin ja pakkaseen. Vähennät ruokahävikkiä ja saat kätevän puuronviilentäjän!

Leikitä kissaa kotitöiden lomassa
Lemmikit
Sido hiuspompulaan metrin tai parin mittainen pitkä, kestävä lanka. Laita hiuspompula ranteesi ympärille kotitöiden ajaksi. Kun siivoat tai järjestelet pyykkejä, kissasi leikkii langanpään perässä juosten. Narun päähän voi myös pienen kissan lelun.

Juomapullon korkki
Ulkoilu
Säästä tyhjentyneen tiskiainepullon korkki ja pese se puhtaaksi tiskikoneessa. Sen kierteet sopivat täydellisesti muovisiin virvoitusjuomapulloihin. Saat kätevän juomapullon urheiluun ja lenkkeilyyn.

Lahkeiden lyhennys pompuloilla
Pukeutuminen
Jos ostamiesi housujen lahkeet ovat liian pitkät, laita pompulat nilkkoihisi sukkien päälle. Kääräise sitten lahkeet sisäänpäin hiuslenksun ympärille.

Grilli puhtaaksi sipulilla
Muut
Onko grillissäsi kesän jäljiltä ruoan tähteitä, jotka eivät lähde millään pois? Puolita sipuli ja pyyhi ritilä sillä, niin murut lähtevät helposti.

Hunajan jämät käyttöön
Piha ja mökki
Kun lasinen hunajapurkki on tyhjentynyt, kaadan purkkiin kuumaa teetä. (Ei kiehuvaa, ettei lasi halkea.) Saan loputkin hunajanrippeet käyttöön, ja tiskiäkin säästyy.

Varma kikka taikinan kohotukseen
Ekoniksit
Joskus on vaikea saada hiivataikinaa kohoamaan. Laske altaaseen lämmintä vettä ja aseta taikinakulho altaaseen ja kulhon päälle leivinliina. Lisää lämmintä vettä, jos vesihaude alkaa jäähtyä. Taikina kohoaa yleensä nopeasti, joten pidä sitä silmällä.

Talja sileäksi
Ruoka ja juhlat
Jos kotoasi löytyy takkuinen talja, kampaa se tiheällä kammalla. Talja on pian kuin uusi.

Käytä juusto kokonaan
Sisustus ja remontointi
Älä heitä juuston jämäpaloja pois vaan hyödynnä ne salaatissa. Leikkaa juusto kuutioiksi, ja sinulla on mainio lisuke.

Kananmunakennosta kuivausteline
Ruoka ja juhlat
Laita huuhdellut säilykepurkit ja pahvitölkit kuivumaan kananmunakennon päälle. Purkit pysyvät hyvin paikoillaan, ja kenno imee valuneen kosteuden. Kuivumisen jälkeen purnukat voi kierrättää normaaliin tapaan. Yksi kenno kestää hyvänä, kunnes uusi kenno on tyhjentynyt.

Hämää elektronista hanaa heijastinkankaalla
Kodinhoito
Tunnistimella toimivia  hanoja on välillä vaikea saada toimimaan yleisissä wc-tiloissa. Vilauta heijastavaa kangasta (suosittelen heijastavaa roosa nauha -kassia) hanan edessä, ja vesi alkaa virrata kuin taikaiskusta!

Lankakerän pidike
Ostokset ja asiointi
Laita hedelmärasiaan lankakerä, niin kerä säilyy puhtaana ja lanka juoksee hyvin kerän sisältä päin. Kätevä myös automatkoilla!

Raastimesta reikäkauha
Käsityöt ja askartelu
Jos et satu omistamaan reikäkauhaa, voit lihaa keittäessäsi kuoria vaahdon veden pinnalta myös pienellä raastinraudalla (kädensijallinen pöytämalli).

CD-levylaatikosta mausteteline
Ruoka ja juhlat
Onko CD-levyille tarkoitettu laatikko jäänyt tarpeettomaksi? Teimme omasta puisesta laatikostamme maustetelineen, johon mahtuu mausteiden lisäksi myös öljy- ja etikkapulloja. Tuunaa halutessasi vaikkapa maalaamalla tai petsaamalla.

Ilmaista aromaterapiaa saunaan
Ruoka ja juhlat
Laita saunavastaan muutama mustaherukan oksa tuomaan rentouttavaa tuoksua.

Kukat ojennukseen
Sisustus ja remontointi
Saat aseteltua kukat kauniisti, kun käytät asetelman pohjana sammalta tai jäkälää.

Eikö peitto pysy päällä?
Kodinhoito
Laitan kuminauha tai silikoninen hiuslenksu peiton jokaiseen kulmaan, niin peitto pysyy myös levottoman nukkujan päällä.

Kristallilamppu puhtaaksi
Kodinhoito
Laita villasormikkaat käteen ja kasta ne veteen, jossa on tiskiainetta. Purista käsiä yhteen, jotta saat enimmät vedet pois. Sitten vaan hommiin: puhdasta ja kirkasta tulee nopeasti.

Silmälasien luisuesto
Pukeutuminen
Laita kinesioteippiä niihin kohtiin, joista silmälasit tuppaavat luisumaan. Luisuminen loppuu ja säästät rahaa, kun ei tarvitse ostaa optikolta luisunestotyynyjä.

Ympäristöystävälliset hiuslenkit
Sukkahousuniksit
Onko kaapissasi paksuja 80–100 denierin sukkahousuja, jotka alkavat jo loppuun käytettyjä? Leikkaa sääriosista noin 3–5 cm levyisiä renkaita. Saat joustavia ja hiuksille hellävaraisia lenkkejä ilmaiseksi!

Sähköhammasharjan sottainen pidike
Kodinhoito
Ärsyttääkö sähköhammasharjan laturin sottaisuus? Leikkaa vanulapun keskelle halkio ja pujota laturin tappiin. Sitten vain harja telineeseen ja lataukseen.

Hammasharjoista ketjunpuhdistaja
Ulkoilu
Vanhoista hammasharjoista saa kätevän työkalun polkupyörän ketjujen puhdistukseen. Teippaa kaksi harjaa varsista yhteen ja vedä sitten harjaa esim. polkupyörän ketjuissa, niin hiekka ja roskat irtoavat kätevästi.

Luisuuko kännykkäpidike pitkin pöytää?
Matkustus ja liikenne
Leffan katsominen kännykkäpidikkeen eli popsocketin varassa on hankalaa esimerkiksi lentokoneessa tai muissa liikennevälineissä, joiden pöydät ovat usein liukkaita. Varaa matkalle mukaan purkin aukaisuun tarkoitettu pieni kumimatto ja aseta puhelin sen päälle.

Porausjätteen keräilyarkki
Sisustus ja remontointi
Taita A4-kokoinen paperiarkki pitkältä sivulta noin 5 senttiä ja teippaa molemmilta sivuilta. Kiinnitä arkki seinään teipillä koko vapaalta sivulta porattavan kohdan alle, niin että kaukalo jää alareunaan. Porausjäte jää kaukaloon.

Alas valuvat sukkahousut
Pukeutuminen
Jos sukkahousut eivät mahda pysyä ylhäällä, laita sukkahousujen päälle voimistelu- tai pyöräilysortsit.

Passeli matkakoko shottipullosta
Kodinhoito
Pirkka Parhaat -sarjan pienet terveysshotti-juomapullot toimivat loistavina matkakokoisina pulloina pesuaineille. Etiketti lähtee helposti pois, ja voi tehdä tilalle oman kivan etiketin.

Pullataikina kohoamaan saparopyyhkeen alle
Ruoka ja juhlat
Pullataikina on hyvä kohottaa pyyhkeen alla, joka on laitettu tiiviisti kulhon päälle. Se käy näppärästi, kun kiepsautat pyyhkeelle saparot ponnareilla.

Tuoksuva roskis
Kodinhoito
Ripauta hieman kanelia biojätepussin pohjalle – säästyt hajuhaitoilta!

Ilmanraikastimen uusiokäyttö
Kodinhoito
Kun geeli- ja vastaavat ilmanraikastimet ovat tulleet tiensä päähän, laita raikastimen sisus pölypussiin imurin raikastajaksi.

Housuista tuubihuivi
Käsityöt ja askartelu
Vanhoista leveälahkeisista kangashousuista voi tehdä tuubihuivin leikkaamalla lahkeet irti lähes haarasta ja yhdistämällä lahkeet toisiinsa.

Kaalikääryleitä helpommin
Ruoka ja juhlat
Säästät aikaa ja vaivaa, kun laitat kaalinlehdet vähäksi aikaa pakastimeen pehmenemään. Lehtiä ei tarvitse keittää, ja kaalikääryleiden teko helpottuu.

Sienikoria vailla?
Piha ja mökki
Unohtuiko sienikori mökkireissulla kotiin? Tyhjästä Pirkka-olutlaatikosta saa oivallisen sienikorin metsälle!

Kännykän sim-kortin vaihto
Tekniikka
Nykykännyköiden sim-kortit ovat niin pieniä, että niistä on vaikea saada otetta. Kumihansikkaalla saat pitävän otteen, ja korttien käsittely käy leikiten.

Lisää käyttöikää sukalle
Pukeutuminen
Jos merinovillaisen sukan kantapäähän tulee reikä, vedän sukan jalkaan reikäpuoli ylöspäin. Muutaman käyttökerran jälkeen sukka muotoutuu hyvin jalkaan ja käyttöikä tuplaantuu.

Petromaksin uusi elämä
Piha ja mökki
Vanhasta, rikkinäisestä petromaksista (voimavalolyhty) voi tehdä tyylikkään pihalyhdyn syksyn pimeisiin iltoihin.

Jämälangat käyttöön
Käsityöt ja askartelu
Jäikö käsitöistä lankaa yli, etkä haluaisi heittää pientä kerää pois? Yhdistä samanvahvuiset langat ja kudo sukat vaikka lapselle.

Reikäisistä tumpuista somehanskat
Pukeutuminen
Onko vanhoissa tumpuissasi reikä sormenpäässä? Älä suinkaan heitä niitä roskiin, sillä niiden avulla voit käyttää ulkona kännykkää ja kätesi pysyvät lämpiminä.

Luisuuko petauspatja lattialle?
Kodinhoito
Jos petauspatja luisuu aina sängystä pois, laita petauspatjan ja patjan väliin froteinen kylpypyyhe.

Kaulinhieronta
Kauneus ja terveys
Kaulin on mainio apuväline kipeiden lihaksien hierontaan.

Hammastikku omasta takaa
Kauneus ja terveys
Ei tarvitse ostaa hammastikkuja, kun puree omasta kynnestä siivun ja putsaa sillä hampaiden välit.

Lakana avuksi pihahommiin
Piha ja mökki
Lakana on oiva apu kukkien siistimisessä, mullan vaihdossa ja muiden roskaavien askareitten alustana. Jälkihuolto on helppoa: kasaat vain lakanan ja kopistelet sen puhtaaksi odottamaan seuraavaa käyttökertaa.

Somisteesta pölyhuiskaksi
Kodinhoito
Onko hupun tekoturkissomiste jäänyt tarpeettomaksi? Käytä sitä pölyhuiskana. Huiski, ravista, pese!

Johdot nippuun
Kodinhoito
Onko sinulla kodinkoneita kaapeissa ja johdot sekaisin? Kierrä johto käden ympäri ja sujauta sen jälkeen johtokieppi tyhjän wc-paperihylsyn sisään. Näin ne pysyvät siistissä nipussa.

Unohtuuko hammasharjan vaihto?
Kauneus ja terveys
Hammasharja pitäisi suositusten mukaan vaihtaa noin kolmen kuukauden välein, mutta vaihtaminen unohtuu helposti. Kirjoita päivämäärä esimerkiksi liitutaulutussilla peilikaapin oven sisäpuolelle.

Helposti liikutettava jyrsijän häkki
Lemmikit
Jyrsijöiden häkin alle kertyy helposti paljon heinää ja purua. Tee häkin alle puinen kehikko ja laita kehikkoon pienet renkaat niin, että häkki on noin 5 cm irti lattiasta. Voit pyykäistä lattian harjalla puhtaaksi häkin alta tai siirtämään häkkiä helposti tarvittaessa.

Vauvan lautasesta kuppi koiralla
Lemmikit
Vauvoille myydään käteviä ruokailusettejä, joissa yhdistyvät tarjotin ja kulho. Niistä saa kuppiaan kaatavalle koiralle paikoillaan pysyvän ruokailupaikan. Jos alustan lautasosa on jaoteltu, koira joutuu syömään hitaammin samaan tapaan hotkimisenestokuppia käytettäessä.

Lelupidike matkoille
Lapset ja leikit
Laita kaulaasi avainnauha ja lapsen lelu siihen roikkumaan. Lapsi voi sylissäsi istuen leikkiä niin, ettei lelu putoa lattialle. Näppärä vaikkapa lentomatkoilla.

Vanhan passin uusi elämä
Ekoniksit
Vanhasta passista saa kauniin muistivihon, ja jokaisella sivullakin on uusi kuva.

Näppärä juustorasia
Ruoka ja juhlat
Tuoretiskien isoista, kannellisista muovirasioista saa juuri sopivan kokoisen rasian pyöreän muotoiselle juustolle.

Voi paloina pakkaseen
Ruoka ja juhlat
Kun ostat voipaketin ja käytät siitä vain osan kerrallaan, viipaloi se ohuiksi siivuiksi ennen pakastimeen laittoa. Näin saat tarvittavan määrän helposti käyttöösi.

Unohtuuko lapselta avaimet?
Lapset ja leikit
Unohteleeko lapsi usein tavaroita kouluun tai kotiin lähtiessään? Kirjoita kangasteippiin pieni muistutus ja liimaa se lapsen takin hihansuuhun. Lukutaidottomalle lapselle voit piirtää symbolin.

Sipulin mentävä aukko
Ruoka ja juhlat
Kun virkkaat sipulipussin, jätä siihen aukko, josta sipulit saa helposti ulos.

Suihkupää peilinä
Kauneus ja terveys
Kromatun suihkukahvan kääntöpuolta voi käyttää peilinä suihkussa, esimerkiksi partaa ajatessa.

Rasvaus käsiä sotkematta
Kauneus ja terveys
Kädet pysyvät puhtaana, kun levität kosteus- tai lääkevoiteen iholle pehmeällä maali- tai pullasudilla.

Katkesiko pyykinkuivaustelineen pinna?
Sisustus ja remontointi
Jos pyykinkuivaustelineestäsi irtoaa metallinen pinna, korvaa se narulla. Naruja on helppo liikuttaa, ottaa pois ja lisätä sen mukaan, millaista pyykkiä kulloinkin kuivaat. Vanhat irronneet metallipinnat voit käyttää vaikka kukkakeppeinä.

Kukat turvaan hallalta
Piha ja mökki
Jos säilytystilat eivät riitä sisällä, siirrä syksyisinä hallaöinä kukkaruukut yöksi autoon. Aamulla töihin lähtiessä nosta ruukut takaisin paikoilleen.

Juustoraastetta helposti ja edullisesti
Ruoka ja juhlat
Säästyt raastamisen vaivalta ja saat juustoraastetta edullisesti, kun säilytät juustoa pakastimessa. Erityisesti murenavat juustot kuten cheddar sopivat tarkoitukseen.  Sulamisen jälkeen höylää juustoa, jolloin se hajoaa suikaleiksi. Voit käyttää sitä raasteena vaikkapa pizzassa.

Kestokassi ja kuravaatteet
Lapset ja leikit
Nosta kuravaatteissa ulkoillut lapsi isoon kestokassiin seisomaan. Riisu kuravaatteet, nosta lapsi auton turvaistuimeen ja kassi kyytiin. Istuin tai autonpenkki säästyy sotkulta, ja kuravaatteet on helppo kantaa kassissa pestäviksi.

Pohjejumppaa bussissa
Kauneus ja terveys
Jos matkustat junassa tai linja-autossa pitkiä matkoja, voit jumpata pohkeitasi nousemalla istuma-asennossa  vuorotellen kantapäille ja varpaille.  Verenkierto jaloissa elpyy ja pohjelihakset vahvistuvat.

Leivästä leikkuulauta tomaatille
Ruoka ja juhlat
Kun viipaloi tomaatin suoraan leivän päällä, nesteet valuvat leipään ja kostuttavat sen mureaksi eivätkä sotke alustaa.

Helpompi lähtö koiraa ulkoiluttamaan
Lemmikit
Tuntuuko joskus ylivoimaiselta lähteä heräämisen jälkeen ulos koiran kanssa kirpeään aamuilmaan?  \nJuo iso lasillinen vedenkeittimessä nopeasti lämmitettyä, ei kiehautettua, vettä juuri ennen aamulenkkiä.\nVesi lämmittää koko kehoa sisältäpäin estää vilun.

Puseron pukeminen pimeässä
Pukeutuminen
Pusero menee helposti väärinpäin päälle hämärässä etenkin, jos pesumerkki on leikattu niskasta pois. Yleensä puseroissa on toinen ommeltu merkki sisäsaumassa vasemmalla puolen. Pidä siis mielessä, että merkki tulee vasemmalle, niin pusero menee oikeinpäin päälle.

Vanhasta trampoliinin matosta kevytpeite
Matkustus ja liikenne
Risukuorman päälle saa peräkärryyn näppärän, kestävän ja kevyen peitteen vanhasta pihatrampoliinin matosta. Kiinnityslenkitkin on valmiina sitomista varten!

Hyllypaperin korvike
Sisustus ja remontointi
Moni hyllypaperin ystävä on saanut huomata, että valikoimat ovat supistuneet aiemmista vuosista. Korvaa hyllypaperi tapetin jämäpaloilla tai osta mieluisa rulla poistolaarista. Vahvuudenkin voi valita paperisesta vahvempaan kuitutapettiin. Oivallinen esimerkiksi emännänkaapin tuunaukseen.

Jalkavoidetta käsiin
Kauneus ja terveys
Flunssakaudella joutuu pesemään käsiä tiuhempaan, ja ne tahtovat kuivua niin, ettei edes käsivoide tahdo riittää. Käytä jalkavoidettä käsiisi. Se on koostumukseltaan paksumpaa ja kosteuttavampaa.

Linnunpelätin omenamehukanisterin sisuksesta
Piha ja mökki
Tyhjän, pahvisen mehukanisterin sissuksesta saa foliopallon, jonka voi kiinnittää naruun ja keppiin heilumaan puutarhaan. Puhalla ilmaa palloon hanan kautta.

Vaippapusseja hoitolaukkuun
Lapset ja leikit
Vauvan hoitolaukkuun on hyvä varata roskapusseja likaisille vaipoille. Käytetyt leipäpussit ovat sopivan pieniä ja sopivat tähän tarkoitukseen mainiosti.

Pesupallo avuksi parsintaan
Käsityöt ja askartelu
Pane pesupallo sukan sisään, ja saat tukevan ja sopivan muotoisen alustan parsimiseen.

Viilipurkin uusiokäyttö
Ruoka ja juhlat
Voi säilyy kauemmin härskiintymättä, kun säilytät paistossa käytettävää voita kannellisessa viili- tai vastaavassa purkissa.

Manikyyrisetillä eroon auton ruostepilkuista
Matkustus ja liikenne
Monissa ohjeissa neuvotaan poistamaan ruoste hiomalla alue hiekkapaperilla niin, että pelti näkyy. Sen jälkeen maalia ja lakkaa pintaan. Mutta miten täsmähioa, jos pilkut ovat muutaman millin kokoisia?\nOta avuksi sähköinen manikyyrisetti, jonka teräväkärkisellä kynsiviilalla voit hioa pilkut pieneltä alueelta. Varaa valmiiksi kynsilakkapurkin kokoinen satsi auton maalia ja kirkaslakkaa.

Leikkokukkien vesisäiliö käyttöön
Käsityöt ja askartelu
Säästä leikkokukkien mukana tulevat muoviputkilot ja säilytä niissä pieniä tavaroita kuten helmiä, nappeja ja paljetteja. Kumisen tulpan voi sulkea tarvittaessa teipillä tai kuumaliimalla.

Raastetta sitrushedelmien kuorista
Ruoka ja juhlat
Aiotko käyttää sitrushedelmästä vain mehun ja heittää kuoret roskiin? Saat hyödynnettyä kuoretkin, kun kuorit hyvin pestyn hedelmän värillisen osan perunankuorimaveitsellä. Murusta sitten lastut sauvasekoittimella.

Ruukkusalaatti kasvimaalle
Piha ja mökki
Istuta kasvimaalle ruukkusalaatti ja anna sen kasvaa korkeaksi ja kukkia. Salaatti siementää, ja seuraavana keväänä sinulla on salaattiviljelmä.

Lattiaa säästävä keppihevonen
Lapset ja leikit
Ratsastaako lapsesi keppihevosella ympäri sisätiloja? Samalla saattaa syntyä naarmuja lattioihin, seiniin ja huonekaluihin. Askartele tennispallon puolikkaasta keppihevosen kepin päähän pehmuste, joka suojaa naarmuilta.

Lapsi autoon ahtaalla parkkipaikalla
Lapset ja leikit
Parkkihallissa on vaikea saada lapsi autoon, kun joutuu pelkääkään, että kolhaisee vahingossa viereistä autoa tai seinää. Laita pehmolelu oman oven ja vieressä olevan auton tai seinän väliin, niin kolhuja ei synny.

Kätevä kenkälusikka
Pukeutuminen
Oletko matkalla, ja kenkälusikka jäi kotiin? Ei hätää! Käytä hotellihuoneen avainkorttia kenkälusikkana.

Siivousrätti froteelakanasta
Kodinhoito
Älä hävitä vanhaa joustofroteelakanaa. Saat siitä maailman parhaan siivousluudun. Leikkaa sopivia paloja ja pese käytön jälkeen koneessa.

Keltuaista joka palaan
Ruoka ja juhlat
Viipaloi kananmuna leikkurilla pituusuunnassa, niin saat keltuaista joka viipaleelle.

Edullista ergonomiaa
Sisustus ja remontointi
Et tarvitse kallista säädettävää työpöytää, jos kodistasi löytyy silityslauta. Mukana myös johto- ja kuuloketeline sekä lähes portaaton säätö. Helppo siirtää ja mahtuu pieneen tilaan silloin, kun sitä ei tarvita.

Juomapulloihin jäänyt vesi
Ekoniksit
Perheessämme urheillaan paljon, ja juomapullot ovat ahkerassa käytössä. Pulloihin jäänyttä vettä ei kuitenkaan kannata kaataa pois, vaan sen voi käyttää kukkien kasteluun.

Riisikakusta lasinalunen
Ruoka ja juhlat
Jos et halua rinkuloita pöytääsi, käytä riisikakkua lasinalusena. Käytön jälkeen voit syödä sen!

Aurinkolasit talvisäilöön
Pukeutuminen
Säilö perheen aurinkolasit huuhdeltuun, kannelliseen viinirypälerasiaan. On ilmava ja tilava useammalle parille.

Pelargoniat ja ikkunalasi
Kodinhoito
Ikkunalla olevista pelargonioista jää ikkunalaseihin tahmaiset jäljet, jotka lähtevät todella huonosti pesuaineilla. Siroittele kostealle rätille soodaa ja pyyhkäise – lasi puhdistuu hetkessä. Pese tämän jälkeen ikkuna normaalisti.

Viini ehjänä perille
Ruoka ja juhlat
Säärystimestä saa hyvän suojan kuljetuksen ajaksi. Ei kilise pullo rikki.

Saunatuoksuista pyykkietikkaa
Kodinhoito
Saitko lahjaksi saunatuoksuja, mutta et välitä niistä? Käytä eteeriset öljyt omatekoiseen pyykkietikkaan.

Ylimääräiset lakanat käyttöön
Kodinhoito
Jos sinulla on hyväkuntoisia yhden hengen lakanoita, mutta et tee niillä mitään, ompele kaksi yhteen. Saat isompaankin parisänkyyn sopivan lakanan. Hyvä vinkki esimerkiksi vanhemmille, joiden lapset ovat muuttaneet pois kotoa. Mikäli kangasta jää paljon yli, voit ommella vielä tyynyliinan.

Tuki aurinkovarjolle
Piha ja mökki
Käytä pilariharkkoa aurinkovarjon tukena. Sujauta varjo harkkoon, lado kiviä tiivistämään aukko, avaa varjo ja nauti auringosta.

Tomusokerin korvaaja
Ruoka ja juhlat
Jos et ole varannut mokkapalojen kuorrutteen tekoon tarpeeksi tomusokeria, lopun voi korvata perunajauhoilla. Ne eivät maistu miltään, ja samalla kuorrute paksunee.

Hoitoainejumppa
Kauneus ja terveys
Kun hoitoaine tai hiusnaamio vaikuttaa hiuksissa, sulje vesihana ja venyttele muutama minuutti esimerkiksi etureisiä, pohjeita tai ojentajia. Saat ajan kulumaan sukkelaan, hoidat itseäsi ja teet ekoteon, kun vettä säästyy. Niksi toimii erityisen hyvin liikuntasuorituksen jälkeen!

Roti meikkipussiin
Kauneus ja terveys
Meikkien suurkuluttajana on vaikea muistaa, milloin mikäkin purkki on ostettu. Kun paketin päälle kirjoittaa käyttöönottopäivämäärän, ei tarvitse miettiä, uskaltaako tuotetta enää käyttää.

Somesormikkaat
Ulkoilu
Ulkoillessa älypuhelimen käyttö ja sometus helpottuu, kun teet sormikkaaseen reiät peukalon ja etusormen tyveen. Näin voit käyttää älypuhelinta vaivatta, eivätkä kädet kylmety.

DIY punkkipihdit
Lemmikit
Löytyikö rakkaasta lemmikistäsi punkki? Ota leipäpusin sulkija ja taivuta se L-asentoon. Leikkaa terävillä saksilla lyhyempään päähän V-mallinen viilto. Aseta \pihdit\ punkin ympärille niin, että punkki jää viillon kapeimpaan kohtaan. Käännä pihtejä, kunnes punkki laskee leukansa irti.

Pyykkipoika henkariin
Kodinhoito
Kun kuivattaa vaatteita ulkosalla, kova tuuli voi tempaista henkarin vaatteinen alas pyykkitelineeltä. Tämän ehkäisemiseksi voi kiinnittää pykkipojan henkariin, niin se ei pääse luiskahtamaan telineestä irti.

Puhelinteline patalapusta
Tekniikka
Älypuhelimelle saa kätevän puhelintelineen silikonisesta patalapusta. Laita patalappu pöydälle pystyyn ja aseta puhelin lapussa olevaan rakoon.

Laiskan naisen hiustenpesu
Kauneus ja terveys
Joskus pitkän päivän jälkeen en enää jaksa pestä pitkää tukkaani enkä odotella sen kuivumista. \nSilloin teen jakauksen tukkaan korvasta korvaan ja laitan takatukan nutturalle. Pesen hiukset vain edestä, jolloin ne kuivuvatkin nopeammin.

Kananmunat ehjinä kattilaan
Ruoka ja juhlat
Asettele kananmunat  pisaran muotoisen metallivispilän sisään ja siitä kattilaan. Toimii hyvin ja munat pysyvät ehjinä.

Hämärän saunan pesu
Kodinhoito
Pese sauna otsalamppu päässä, niin näet varmasti kaikkiin nurkkiin.

Repsottavan saranan korjaus
Sisustus ja remontointi
Jos kaapin oven sarana repsottaa, eikä ruuvi enää kiristä sitä, paukuta reikä täyteen tulitikkuja. Ruuvi kiristää saranan jälleen hienosti.

Sporttivaatteet flunssapotilaalle
Kauneus ja terveys
Käytän kipeänä ollessa aina urheiluvaatteita. Ne hengittävät kylmän hien iskiessä, kuivuvat nopeasti, ovat mukavat päällä ja antavat reippaamman olon.

Banaanikärpäset kuriin
Kodinhoito
Jätä kuorimattomien perunoiden keitinvesi astiaan. Vesi houkuttelee banaanikärpäset sinne, ja hukkuvat veteen.

Sopivasti suolaa myllystä
Ruoka ja juhlat
Myllystä suoraan ruokaan jauhetun suolan määrää on vaikeaa arvioida. Jätä myllysuolapurkin kansi paikoilleen suolaa jauhaessasi. Suola kerääntyy kannen sisään, jolloin näet helposti, kuinka paljon suolaa olet lisäämässä. Avaa kansi ylösalaisin, ja ripottele suola ruokaan suoraan kannelta. Näin estät myös kuuman ruuan höyryn pääsyn myllyn osiin.

Kulhojarru
Ruoka ja juhlat
Hyvästit pyörivälle taikinakulholle! Laita kulhon alle kansien avaamiseen käytettävä kumiläpyskä.

Suoraa kirjoitusta
Käsityöt ja askartelu
Haluatko kirjoittaa vaikkapa osoitteen kirjekuoreen niin, että rivit ovat suorat? Ota avuksi viivoitin ja käytä kynttäsi tai vaikka voiveitsen kärkeä, jolla piirrät \näkymättömät viivat\ paperiin. Teksti pysyy suorassa, mutta viivat eivät sotke kokonaisuutta.

Kenkien kuljetus muutossa
Kodinhoito
Kun iso perhe muuttaa, kengät vievät paljon tilaa kuormasta. Pakkaa pikkulasten kengät vanhempien kenkien sisään, niin säästät tilaa.

Puolukat mehuksi perkaamatta
Ruoka ja juhlat
Monissa perheissä puolukoista tehdään useimmiten vispipuuroa, josta puolukat sihdataan pois. Miksi siis perata niitä? Keitä perkaamattomista puolukoista tavallisessa kattilassa tiivis mehu, jonka pakastat pieniin pusseihin. Vispipuuroa halutessasi laita mehu kattilaan, lisää 4 osaa vettä, mausta makusi mukaan ja keitä puuro.

Näin saat tuoksutikut kestämään
Kodinhoito
Haihduttavatko tuoksutikut nestettä turhan nopeasti? Jätä pakkauksessa tullut säiliön suojatulppa paikalleen ja tee siihen tikkujen mentävä reikä. Näin tuoksuneste haihtuu pelkästään tikkujen kautta. Voit myös säätää tuoksun voimakkuutta laittamalla vain haluamasi määrän tikkuja.

Itäneen sipulin uusi elämä
Ekoniksit
Älä heitä itänyttä ja pehmentynyttä sipulia biojätteeseen, vaan laita se kukkaruukkuun mullan pinnalle ja kastele säännöllisesti. Sipuli kasvattaa jonkun ajan kuluessa pitkän vihreän varsiston, jota voit käyttää ruohosipulin tapaan yrttinä. Sama multa käy useamman sipulin kasvattamiseen.

Puut kanisteriin
Piha ja mökki
Löysin vanhoja 30 litran kanistereita. Sahasin palan pois ja tadaa, kanisterista syntyi puunkantokoppa.

Palanut ruoka kattilasta 20 sekunnissa
Ruoka ja juhlat
Saat palaneen ruuan irti kattilasta akkuporakoneella, johon on kiinnitetty nailonharjaspää.

Uistinpidike juomatölkistä
Muut
Etkö omista uistinpakkia? Käytä avatun tölkin klipsiä viehepidikkeenä.

Ruokahävikin vähentäminen
Ruoka ja juhlat
Laita jääkaapin oveen lista, johon kirjaat hinnat niistä tuotteista, jotka heität pois. Arviokin riittää. Näin näet, paljonko rahaa menee suoraan roskiin.

Sadekelin helpotus
Lapset ja leikit
Kun lapsi ei vielä osaa kävellä, saappaat eivät meinaa pysyä jalassa. Kurahanskat ajavat saman asian.

Tietovisa klikkiotsikoista
Muut
Iltapäivälehtien klikkiotsikoista saa mukavan tietovisan kahvitauolle. Lue otsikko ääneen, jonka jälkeen paikalla olevat yrittävät arvata klikkiotsikossa piilevän uutisen. Kuten: Tukkeutuneesta viemäristä ongittiin yllättävä esine – Pielaveden kunta etsii omistajaa (Mikä esine?)

Sankojumppaa
Kauneus ja terveys
10 litran sanko käy hyvin kahvakuulasta kotona kuntoillessa. Lisää vain sankoon sopivan painoinen esine!

Karviaismarjan kannat helposti pois
Ruoka ja juhlat
Karviaismarjoista kannat helposti pois kalanruotopihdeillä. Toimii veitseä paremmin!

Suihkuverhon kiinnikkeet
Sisustus ja remontointi
Kadotin suihkuverhon kiinnikkeet muutossa, joten otin avuksi isot korvarenkaat. Samalla vähän bling-blingiä sisustukseen!

Toimiva linnunpelätin
Piha ja mökki
Tee helppo ja edullinen pelätin lasten leijasta ja tarpeeksi pitkästä onkivavasta. Leija vaan vapaan kiinni ja vapa maahan noin 45 asteen kulmaan, jotta leija pystyy leijailemaan vapaasti. Ei näy lintuja, ja omenat saavat kypsyä rauhassa.

Muovien pesu sadevedellä
Ekoniksit
Kerään sadevettä kukkien kasteluun, mutta käytän sitä myös pesua kaipaavien kierrätykseen menevien muovien pesuun. Näin säästyy kraanavettä.

Huonekasvien lannoittaminen akvaariovedellä
Kodinhoito
Käytä makeanveden akvaariosta vedenvaihdossa poistamasi vesi huonekasveille. Kasvit saavat siitä ravitsevan, ilmaisen lannoituksen ja vettä säästyy. Sopii mainiosti myös ulkokasveille.

Puhdista lavuaari kananmunien keitinvedellä
Ekoniksit
Kun keität kananmunia, kaada kuuma (ei kiehuva) keitinvesi wc:n lavuaariin. Lisää veteen ruokasoodaa tai etikkaa, mikä auttaa avaamaan tukkeumat. Anna veden vaikuttaa putkistossa, äläkä valuta muuta vettä heti päälle.

Ikuinen orkidea
Kodinhoito
Onko orkideasi kukkinut? Osta silkkiorkidea ja paina se lehtien keskelle. Sinulla on hieno kasvi, kunnes oikea kukka taas kasvaa.

Kalkinpoisto silmämeikinpoistoaineella
Kodinhoito
Kovan, pinttyneen kalkin saa irrotettua esimerkiksi suihkusta vedenkestävän silmämeikin poistoaineella. Valitse ravistettava laatu, jossa aine kahdessa eri kerroksessa. Kova kalkki muuttuu hetkessä mössöksi, joka on helppo pyyhkiä pois. Myös kromiset hanat saavat uuden kiillon.

Siemenkotia koristeeksi
Piha ja mökki
Unikon kuivat siemenkodat ovat koristeellisia. Laita niitä vaikka maljakkoon kuivakukiksi.

Suihkuta kukkia ikkunoita sotkematta
Kodinhoito
Kun ikkunan edessä olevia huonekasveja sumuttaa vedellä, ikkunaan tulee ikävät jäljet. Laita lasten liukuri ikkunan ja kasvin väliin, niin estät ikkunaa sotkeutumasta.

Pesänrakennustarpeita linnuille
Ekoniksit
Pesää rakentaessaan linnut hakevat pehmeitä ja lämpöisiä materiaaleja rakennusten lämmöneristeistä. Laita koiran turkista harjaamasi karvat tyhjään avokado tai sipuliverkkoon ja ripusta verkko puuhun. Verkosta linnut saavat tarvitsemansa pehmikkeet pesäänsä ja rakennusten eristeet jäävät rauhaan. Olen huomannut myös lintujen pesivän pönttöihin, jonka lähellä on pesätarpeita helposti saatavilla.

Astiat puhtaaksi vähemmällä pesuaineella
Kodinhoito
Kun peset vajaan koneellisen astioita astianpesukoneessa, riittää kun laittaa puolikkaan pesutabletin koneeseen. Puhdasta tulee ja luonto kiittää.

Hämää hirvikärpäsiä
Ulkoilu
Laita marja- tai sienimetsään peruukki päähäsi. Hirvikärpäset ja punkit tarttuvat peruukkiin, eivätkä omiin hiuksiisi. Peruukki on helppo putsata vaikka kotirappusilla tai heti metsästä poistumisen jälkeen.

Kenkälusikka avuksi
Kodinhoito
Pitkä kenkälusikka on oiva apuväline, kun et ylety tai et pysty kumartumaan. Sillä vetelet vaatteet yläkaapista tai pyykkikoneesta ja avaat alalaatikot.

Leikatun tomaatin säilytys
Ruoka ja juhlat
Säilytä viili yms purkkien muovikannet. Kun leikkaat tomaattia esim. leivän päälle ja osa jää käyttämättä niin laita loppu tomaatti muovikannen päälle leikattu pinta alaspäin.Näin tomaatti säilyy hyvänä eikä kuivetu eikä tule turhaa tiskiä. Kun tomaatti syöty, muovikansi kierrätykseen ja uusi kansi käyttöön.

Känny latinkiin pimeässäkin
Tekniikka
Etkö näe laittaa pimeässä laturia oikein päin puhelimeen? Lisää pimeässäkin sormin tunnistettavat nystyrät timanttitarroista! Kun otat piuhan käteen, tiedät pimeässäkin heti, miten päin piuha menee puhelimeen.

Hymynaama vauvalle
Lapset ja leikit
Jos vauvasi ei viihdy hoitopöydällä, etsi käsiisi uusin Pirkka-lehti, jonka kannessa hymyilee Elastinen. Näin vauva pysyy tyytyväisenä vaipanvaihdon ajan. Neuvolasta saatavat hymynaamat ovat jo niin last season!

Pyyhe tiskikoneen oven välissä
Kodinhoito
Laita tiskikoneen oven väliin puhdas pyyhe, kun kone on pessyt astiat. Näin puhtaat ja likaiset astiat eivät sekoitu. Pyyhe on merkki toisille käyttäjille, että koneessa on puhtaat astiat, joita ei vielä ole nosteltu kaappiin.

Aktiivisuusranneke keittoajastimena
Ruoka ja juhlat
Monissa aktiivisuusrannekkeissa ja urheilukelloissa on ajastin, jota on kätevä käyttää myös ruuanlaitossa keitto- ja paistoaikoja ilmoittamaan. Kellon täristessä ranteessa pääsee heti ottamaan pellin uunista, kun ei tarvitse lähteä etsimään pirisevää munakelloa tai puhelinta kauempaa!

Tyrnien kivuton poiminta
Piha ja mökki
Tyrnien poiminta on hidasta ja tekee kipeää varsinkin, jos on piikikäs lajike. Tänä vuonna kerään tyrnit haarukan avulla. Astia alle, haarukan piikit marjojen kantojen alle, kääntö ja marjat tippuvat kauniisti astiaan.

Tabletin uusi lepopaikka
Tekniikka
Ota käyttöön vanha ja nurkissa lojunut servettiteline. Ruuvaa se seinään. Aseta siihen tablettisi lepäämään. Pöytätila säästyy.

Näin ilmapallot saa pysymään pöydällä
Käsityöt ja askartelu
Ilmapallot olisi kivoja pöydällä, mutta lentelevät aina lattialle. Puhalla pallo ja solmi se, solmupään voi levittää pilttipurkin ympärille! Purkin voi myös täyttää kivasti vaikka timanteilla.

Kylppäristä saunaan
Kauneus ja terveys
Asutko saunattomassa kerrostaloasunnossa ja joudut kipittämään pulloinesi ja purkkeinesi saunaan? Onko mökilläsi erikseen ulkosauna? Älä rohmua pesuaineita ja kauneudenhoitotuotteita syliisi, vaan hommaa kaunis amppeli, voit ripustaa sen kylpyhuoneessa koukkuun ja napata siitä mukaan saunareissulla! Kätevää säilytystä!

Sipulisilppu pehmeäksi
Ruoka ja juhlat
Valittavatko sinunkin lapsesi, kun pilkottu sipuli kypsissä lihapullissa on raakaa? Lusikoi sipulisilppu pitkäkaulaiseen teenhaudutuspussiin ja laita pussi vesikattilaan kiehumaan. Kun silppu on kypsää, nosta pussi vedestä, repäise auki ja tyhjennä lihapullataikinaan. Sipuli antaa näin hyvän maun lihapullille, mutta ei narsku hampaissa.

Siemenet maustepurkkiin
Piha ja mökki
Ennen siemenien kylvämistä, laita ne tyhjään maustepurkkiin, jossa on rei’itetty sisäkansi. Tämän jälkeen on helppo sirotella siemenet kasvualustalle.

Rapeampaa pannukakkua
Ruoka ja juhlat
Pannukakkua paistaessani laitan vamiiksi pöydälle sanomalehtiä, joiden päälle vetäisen leivinpaperin pannukakkuineen ja siirtelen sitä muutaman minuutin välein. Sanomalehdet imevät kosteuden alapinnalta, ja pannukakusta tulee rapea myös alapuolelta.

Kätevä kahvikiekko
Ruoka ja juhlat
Ei enää pohjaan palanutta kahvia töissä! Katso kiekosta, milloin kahvi on keitetty.

Roikka- ja köysivyyhdit hallintaan
Sisustus ja remontointi
Harva ei-merimies onnistuu vyyhteämään ja purkamaan pidempää roikkaa sotkematta sitä tuhannen solmuun. Ratkaisu on muoviämpärissä. Aloita virtalähteestä eli pistorasialta. Laita johto ämpärin pohjalle noin metri urospäästä niin, että töpseli jää roikkumaan ämpärin ulkopuolelle. Lapa johto ämpäriin. \nLiitä lopuksi töpseli naaraspäähän, niin johto ei sotkeennu kuljetuksessa.

Tuuletusikkunat puhtaiksi
Kodinhoito
Hyönteisverkollisiin tuuletusikkunoihin kertyy helposti likaa ja pölyä, joka on tavallisten siivousvälineiden ulottumattomissa. Lika lähtee helposti, kun hankit elektroniikan puhdistamiseen tarkoitetun paineilmapullon. Tuuletusteho paranee muutamalla suihkaisulla!

Palapelikikka
Käsityöt ja askartelu
Laita palapelin väreittäin lajitellut palat pieniin pusseihin, niin saat palat pois tieltä ja voit jatkaa palapelin tekoa vaikka seuraavana päivänä.

Vihreä tuparilahja
Ekoniksit
Pidä aina vesilasissa muutamaa pistokasta juurtumassa. Se näyttää kauniilta, ja sinulla on aina valmiiksi juurrutettu pistokas ex tempore juhliin lahjaksi.

Omenapuun oksan tuki
Sukkahousuniksit
Sukkahousuista saa kaksi hyvää tukea kannattelemaan satoisia oksia. Nurmen voi leikata puun alta normaalisti.

Porrasritilä muovikorkeista
Kodinhoito
Säästä maito- ja mehupurkkien korkit. Kun niitä on satamäärin, naulaa ne kumoon käännettynä vieri viereen esim. laudoista rakennetulle levylle. Saat porrasritilän, johon on helppo pyyhkiä hiekat kengistä. Puhdista se kääntämällä ylösalaisin ja kopistelemalla hiekat nurmikolle.

Sotkuton marjojen puhdistus
Kodinhoito
Tee näin: otan mahdollisimman iso jätesäkki (mitä isompi sen parempi). Kiinnitä se esim. tuoliin kiinni. Ota itselle toinen tuoli ja istu siihen. Ota jätesäkin reunasta kiinni ja aseta pussin reunat syliin. Puhdista marjat marjanpuhdistajalla (ritilällä). Roskat valuvat suoraan jätesäkkiin.

Estä lapsen kaatuilu uimahallissa
Lapset ja leikit
Laita lapselle suihkutiloissa ja uimahallissa avantouintitossut jalkoihin, niin eipä enää kaatuile liukkaalla ja lapsi säästyy monelta pään kuhmulta itkuineen.

Maalinpoisto käsistä
Sisustus ja remontointi
Öljypohjaisen maalin saa käsistä ja pensselistä parhaiten pois ruokaöljyllä. Ei pahalta haisevia ja hengitykseen käyviä liuottimia tarvitse.

Kestohedelmäpussille lisäkäyttöä
Ruoka ja juhlat
Suojaa hedelmät banaanikärpäsiltä säilyttämällä ne kestohedelmäpussin sisällä, myös pieni kulho tai myyntipakkaus mahtuu hedelmineen pussiin. Sieltä niitä on helppo ottaa, lisäksi pussi on helppo sulkea uudelleen.

Helppo laihdutusniksi
Kauneus ja terveys
Jos haluat lopettaa yösyönnin, niin laita jääkaapin lamppu pois päältä.

Mukitulpat trampoliiniin
Lapset ja leikit
Kun trampoliinin verkon pidiketulpat hajoavat, ne voi korvata mukeilla Mitä hauskempi muki, sen kivempi :)

Parhaat apajat
Ulkoilu
Merkitse karttaan, mistä löysit tänä syksynä mustikoita ym. marjoja sekä sieniä. Tee vielä seloste, kuinka paljon mistäkin löysit ja mitä olivat päivämäärät. Seuraavana vuonna on sitten helppo lähteä marjastamaan ja sienestämään, kun tietää, milloin poimittavat alkavat olla valmiita.

Niskalenkillä ulos mekosta
Pukeutuminen
Tulitko yksin kotiin juhlista, etkä saa mekkoa  pois päältäsi, kun et yllä vetämään auki vetoketjua selässäsi? Ei hätää, jos yllät vetoketjun yläreunaan. Ota pikkukerä lankaa käteesi ja pujota langanpää vetoketjun salpaan ja vedä lankaan lisää pituutta sen läpi. Nyt yllät laskemaan kerän kädessäsi sivukautta alas selän taa ja voit vetää langalla vetoketjun alas.

Kätevä silmukkamerkki neulojalle
Käsityöt ja askartelu
Jos et ole ostanut kaupasta silmukkamerkkejä, mutta neulontaohjeessa kehotetaan sellaista käyttämään, käytä pientä avainlenkkiä sen tilalla. Avainlenkki on helppo pujottaa silmukkaan ja kiertää pois kun sen paikkaa tarvitsee taas vaihtaa.

Ekologisempi kirjojen päällystäminen
Ekoniksit
Koulu alkoi ja kirjat pitäisi päällystää. Muovin käyttöä pitäisi vähentää mutta kirjat ja vihkot kokevat edelleen kovia repussa. Ratkaise ongelma päällystämällä vain kirjojen ja vihkojen reunat! Kontaktimuovirulla riittää pidempään ja vähennät muovin kulutusta mutta oppimateriaali pysyy liki yhtä hyvässä kunnossa kuin päällystämällä ne kokonaan. Lisäksi säästyt verenpaineen nousulta kun ei tarvitse tasoitella ilmakuplia!

Parittomat sukat hyötykäyttöön
Kauneus ja terveys
Jos hiuspompulat ovat hukassa, niin pyöräytä tukka nutturalle ja kiepauta pariton sukka kaksinkerroin hiusmytyn päälle. Pysyy hyvin paikoillaan jopa yön yli. Sopii curly girl-metodiinkin.

Kissalle lääkitys tablettina
Lemmikit
Kissani ei suostu ottamaan tablettina annettavaa lääkettä. Olen keksinyt tähän toimivan tyylin: \nMurskaa tabletti valkosipulipuristimella ja sekoita tablettimurut tilkkaan kuohukermaa. Ime seos injetioruiskuun. Ota kissa syliin ja ruiskuta lääkeseos kissan suuhun.

Ruukkukatetta pähkinänkuorista
Sisustus ja remontointi
Pistaasipähkinöiden kuorista saa kätevästi hyvää katetta kukkapurkkeihin.

Pakkasmarjojen annospussit
Ruoka ja juhlat
Sinkkutaloudessa tai pienessä perheessä marjoja tarvitaan usein vain pieniä annoksia kerrallaan. Mikäli marjojen pakkaamiseen on käytössä ainoastaan isoja pakastepusseja, marjat voi kätevästi osittaa valmiiksi annoksiksi tällä niksillä. Kun yksi annos on saatu pussitettua, pussi kierretään ja suljetaan pussin sulkijalla. Tämän jälkeen pussitetaan seuraava annos. Pakastetusta pussiketjusta voidaan leikata irti tarvittava määrä marjoja.

Ahvenesta suomut pois
Ruoka ja juhlat
Kalatiskissä on usein hyviä pannulle mahtuvia ahvenia joista ei kotona tahdo saada millään silmuja irti. Pistä kalat paketissaan muovipussissa pakastimeen n. vuorokaudeksi, sulata jääkaapissa kohmeisen kylmiksi ja suomusta. Suomut irtoavat kuin tuoreesta perkaamattomäasta kalasta.

Oiva apulainen
Kodinhoito
Kesän jälkeen, mikäli pöytä tai lattia tuuletin on mennyt rikki,  älä heitä ritiläosaa hukkaan, saat siitä oivan sihdin keittiöön. On hyvä huuhdella tomaatit, salaatit ym.

Varmista käytetyn pyörän myyjä
Matkustus ja liikenne
Miten varmistua että käytetyn polkupyörän myyjä oikeasti omistaa pyörän. Osta vain runkolukollinen pyörä jossa on siihen alkuperäinen  avain.  Jätä muut pyörät ostamatta.

Sileät kantapäät
Kauneus ja terveys
Hanki perunankuorintahanskat kuiven kantapäiden hoitoon. Niillä saat vähän pidempään kestäneen suihkun päätteeksi vaivattomasti ja helposti kantapäistä kovettuneen ja hilseilevän ihon kuorittua.

Säästä kestokansi
Ekoniksit
Useissa kermaviili-, creme fraiche-, jogurttipurkeissa ym. on läpinäkyvä muovikansi. Säästä muutama kansi uusiokäyttöön. Ostoksilla ollessasi voit huoletta ostaa vähämuovisempia ja edullisempia tuotteita.

Lisää painoa voimavanteeseen
Muut
Teet helposti esim. 1,2 kg voimavanteesta 1,5 kg:n vanteen kiinnittämällä  4-6 kpl 50 g lankakeriä tasaisen välimatkan päähän toisistaan voimavanteen ympärille. Sijoita lankakerät voimavanteen ulkopuolelle. Kiinnitä tiukasti!

Etikkaliemet hyötykäyttöön
Ekoniksit
Viemärit puhdistuvat ympäristöystävällisesti soodalla ja etikalla. Kun kurkkupurkki tai muu etikkasäilyke on tyhjä, kaada liemi soodan päälle viemäriin vaahtoamaan. Tätä voi toistaa usein niin ei pääse viemäri tukkeutumaan.

Marjanpuhdistuksen helpottaja
Kodinhoito
Osta kaksi samankokoista pyöreää marjanpuhdistinta. Laita toiseen kerros talouspaperia, niin että koko pohja peittyy. Nosta toinen puhdistin tämän päälle ja laita siihen mustikat. Heiluta molempia puhdistimia yhtäaikaa niin roskat siivilöityvät alempaan, josta ne on helppo kerätä pois ja pöytä pysyy siistinä.

Kääretortun kuljetus
Muut
Kun haluat kuljettaa kääretortun vaikka viemisiksi, laita se kahteen maitopurkkiin tms. Laita ensin toinen pää käärtortusta purkkiin ja mittaa minkäverran uskallat työntää toista purkkia vastaan. Helppo kuljettaa vaikka yhdellä kädellä.

Petarin pidikkeet
Muut
Valuuko petauspatja sängystä? Tarvitset neljä paritonta sukkaa. Lasten sukat on hyviä. Leikkaa sukat auki varresta kärkeen päin edestä sekä takaa, mutta jätä kärkiosa leikkaamatta. Avaa sukka. Ompele muutamalla pistolla sukan varsi kiinni petauspatjan kulman sivuun ja toiselle puolelle kulmaa sukan toinen puoli. Sujauta lenkki patjan alle ja näin petari ei enää luisu pois sängystä. Sukkakuminauhan voit passata juuri sopivan pituiseksi taittamalla sukan vartta ennen ompelua, patjan paksuudesta riippuen. Tee sama petarin jokaiseen kulmaan.

Aina kylmä vesi
Ekoniksit
Joissain taloissa saa harmillisen kauan odottaa välillä kylmää vettä hanasta. Ei hätää! Ota kurkkupastilli, esim. Vicks Blue suuhun niin saa olla vaikka lämmintä vettä, koska suussa tuntuu kylmältä kuitenkin! Myös ekoteko koska vettä ei kulu turhaan odottaen kylmää hanasta.

Punaherukoiden kerääminen pomurilla
Piha ja mökki
Ehdottomasti paras tapa kerätä punaherukoita ja muitakin pensasmarjoja on käyttää lenkkilankapoimuria. Marjat pysyvät kokonaisina eivätkä sotke käsiä, kuten käsin riipimällä tapahtuu. Poimurilla kerää myös tosi nopeasti. \n\nTämän, parhaan niksin ikinä, keksi ihana tyttären tyttäreni Amanda 6 v, kun hän tuli marjapuskiin mummon kaveriksi poimurin kanssa. Kiitos Amanda! 🤗

Jätskilapanen
Ruoka ja juhlat
Kun tekee mieli mässäillä jäätelöä amerikkalaistyylisesti suoraan purkista ongelmaksi muodostuu kylmettyvä käsi ja entistä nopeammin sulava jäätelö. Ongelman ratkaisee uunikinnas! Jäätelö pysyy kylmempänä pitkään ja käsi mukavan lämpöisenä, eikä purkki lipsu kädestä.

Parasta ennen talteen
Ruoka ja juhlat
Repäise kananmunakotelosta parasta ennen -päivä mukaan jääkaappiin.

Ötökkäeste ilmanvaihtokoneelle
Tekniikka
Koneellisen ilmanvaihdon ilmanottoaukon päällä olen käyttänyt metallisiivilää. Ei ole tullut ötököitä suodattimiin eikä ole tukkeutunut kuten hyönteisverkko saattaa tehdä. Pienen siivilän kokokin juuri sopiva. Varren olen katkaissut.

Munien kuoriminen helposti
Ruoka ja juhlat
Ota keitetyt munat hetkeksi  kuivumaan ja sen jälkeen kylmään veteen viideksi minuutiksi. Painele hieman munan kuorta ja kuori lähtee hyvin!

Tuulikone
Tekniikka
Köyhän miehen tuulikoneen saat lyhyelle tube- tai musiikkivideolle, kun nostat imurin pöydälle ja suuntaat imurin täysillä puhaltamaan lämpimät poistoilmat hiuksiisi.

Luutu mukaan leikkipuistoon
Lapset ja leikit
Pienikin sade kastelee leikkipuistojen keinut ja liukumäet niin, että ne kastelevat pikku peput nopeasti  läpimäriksi. Siksi laukun taskuun kannattaa sujauttaa imukykyinen keittiöluutu, joka on helppo rutistaa kuivaksi. Sille keksii helposti muutakin käyttöä. Hätätapauksessa se käy vaikkapa pyyhkeestä.

Kirjanmerkki heijastimesta
Muut
Lapset kasvoivat ja klipsiheijastimet jäivät pois käytöstä, joten keksin laittaa kirjanmerkiksi. Pysyy kirjankannessa aina kiinni ja heijastinosa toimii kirjanmerkkinä.

Ötökät ja roskat pois paljusta
Piha ja mökki
Paljusta saa ötökät ja roskat kätevästi pois ruuanlaittoon tarkoitetulla metallisella tiheällä siivilällä. Laita vaikka roikkumaan käden ulottuville, jotta sen saa otettua kesken kylpyhetken.

Lasten peliajalle rajoituksia
Lapset ja leikit
Olen joutunut miettimään, miten rajoittaa pojan peliaikaa ja varmistua, että hän muistaa syödä, jos vanhemmat ovat pitkän päivän poissa kotoa. Olen piilottanut peliohjaimet, joskus kauemmaksi esim. parin kilometrin päässä asuvien tuttujen ulkokuistille. Kun olen saanut kuvan lounaasta, olen kertonut mistä ohjaimet löytää. Samalla tulee liikuntaa, kun hän pyöräilee ne hakemaan.

Vispipuuron jäähdytys
Ruoka ja juhlat
Jos teet vispipuuroa, etkä malttaisi odottaa sen jäähtymistä vatkaamista varten, laita kattila tiskialtaaseen kylmään veteen.

Kirsikoiden kivien poisto
Ruoka ja juhlat
Tein kirsikkahilloa, suuritöisin työvaihe on kivien poisto. Lukuisia konsteja kokeilleena totesin että paras vaihtoehto on pitkä puinen varrastikku ja sen tylppä pää.

Pöydän siistiminen leipoessa
Ruoka ja juhlat
Leipoessa taikina kuivuu usein pöytään kiinni ja leviää pyyhkiessä. Ota perunanpesuhanska ja pyyhi sillä pöytä. Hanska on hieman karhea, joten se irroittaa taikinan ja ylimääräinen taikina jää kiinni hanskaan. Hanska on helppo huuhdella ja laittaa pesuun.

Pidä pöytähopeat kirkkaina
Ruoka ja juhlat
Laita hopealusikat ja ruokailuvälineet juhlien jälkeen varastoon ilmatiiviissä säilykepurkissa. Pysyvät kirkkaana.

Jumppamatto hyötykäyttöön
Käsityöt ja askartelu
Jos et omista palapelimattoa tai muuta alustaa palapelin tekemiselle, käytä jumppamattoa. Se on helppo vetää sängyn alle pois tieltä ja vastaavasti vetää takaisin palapelin jatkamista varten.

Avainkortti suojaan
Matkustus ja liikenne
Laivan hyttikortti sekä hotellin huonekortti voi vaurioitua älypuhelimen läheisyydessä. Ei ole mitään kurjempaa kuin yrittää kömpiä yöllä hyttiin tai huoneeseen eikä avainkortti toimi, kun älypuhelin on nollannut avainkortin toimimattomaksi.Suojaa avainkortti maksukortin suojakuorella! Suojakuori estää kortin vahingoittumisen kännykän läheisyydestä.

Huomioliivillä työrauha
Kodinhoito
Häiritsevätkö lapset juuri silloin kun olet maksamassa laskuja tai teet tietokoneella töitä? Laita huomioliivi päällesi. Lapset oppivat ettei saa häiritä liivin käytön aikana.

Automaattihanan päälläpitäjä
Vauva
Automaattisen hanan kanssa on vaikea pestä vauvan pyllyä, kun vesisuihku katkeilee. Leikkaa vanhasta muovipullosta lieriö, jonka voi pujottaa hanan ympärille, jolloin suihkusta tulee katkeamaton.

Erottele saajan nimet toisistaan
Tekniikka
Kun lähettää vaikka tekstiviestejä, niin jos on vierekkäiset nimet matkapuhelimessa esim. AARO tai ASTA, niin voi laittaa esim. Baaro tai Caaro niin ettei tekstiviestit mene sekaisin tai toiselle.

Pesupallosta poimuriksi
Piha ja mökki
Korkeiksi venähtäneiden luumupuiden tyhjentämiseen oivallinen apuväline syntyy pesupallosta ja luudanvarresta.

Kalasaaliista pitävä ote
Ulkoilu
Jos harrastat kalastusta tai joudut vaikka ottamaan lapsesi onkimalta kalalta koukun irti, pyyheniksi auttaa saamaan kalasta pitävän (ja hellän - jos vapautat kalan) otteen, lisäksi kätesi säilyvät puhtaina. Leikkaa vanhoista pyyhkeistä noin 30x30 cm tilkkuja tai käytä pieniä kierrätykseen joutavia käsipyyhkeitä ja pakkaa niitä mukaan kalareissulle.

Lautasliinat pois lattialta
Ruoka ja juhlat
Putoaako ravintolassa syliin laittamasi lautasliina lattialle heti kun vähänkin liikutat jalkojasi? Taittele lautasliinasta mahdollisimman iso kolmio niin siitä tulee paljon leveämpi, jolloin se pysyy paljon paremmin ja syliä se suojaa edelleen hyvin.

Voileipätarvikkeet helposti jääkaapista
Ruoka ja juhlat
Jos jääkaapista leipätarvikkeiden kaivelu kyllästyttää, niin kannattaa hankkia jääkaappiin kori, mihin laittaa margariinin, juuston, kinkut, kurkut ja kaikki mitä vaan leivän päälle laittaa. Se helpottaa huomattavasti tavaroiden nostamista pöydälle valmistamisen ajaksi sekä siivoamista.

Kotelo muistilapuille
Muut
Pirkka hammastikkukoteloita jää tyhjäksi kun tikut on käytetty. Tyttöni keksi että hän laittaa siihen muistilappuja. Pysyy siistinä omassa kotelossaan ja samoin vaikka kassissa mukana.

Jääkaapin vedenpoistoaukon puhtaanapito
Kodinhoito
Jääkaapin vedenpoistoaukko ja kaapin takana oleva valuma-allas ovat hankalia puhdistaa ja saattavat jopa homehtua. Kannattaa silloin tällöin valuttaa etikkaa aukosta läpi ja poistaa se altaan kautta. Puhdistuu ja raikastuu.

Kynsiliima matkaan mukaan
Matkustus ja liikenne
Kynsiliima on todella monikäyttöinen! Kännyköiden taakse laitettavat popsocketsit lähtevät helposti irti ja kännykkä voi pudota kädestä. Muoviseen kännykän kuoreen sen saa liimattua helposti ja pysyvästi vaikka reissussa kynsiliimalla. Kynsiliima kannattaakin pakata matkoille mukaan, pakkaus on hyvin pieni ja maksaa vain muutaman euron. Sillä saa paikattua niin lohjenneet kynnet kuin liimattua irtoavat popsocketsit ja kengänpohjat.

Kuminauhoista superpallo lapsille
Lapset ja leikit
Monen työpaikalle tulee kuminauhoja ties minkä papereiden ympärilllä. Pyörittelemällä kuminauhoja palloksi saa lapsille näppärästi hyvin pomppivan superpallon eikä kuminauhat mene roskiin. Koska kuminauhat eivät kuormita kaatopaikkoja, tämä niksi on myös ympäristöteko!

Pyykinkuivaus autossa
Kodinhoito
Kesä helteineen oli ja meni, mutta ensi kesän helteitä varten oiva niksi pikaiseen pyykin kuivatukseen; aurinkoisella pihalla olevassa autossa pyykit kuivuvat todella nopeasti, kun ripustat ne sinne henkareissa kuivumaan, ekologinen ja energiaa säästävä kuivauskaappi siis.

Macha-sekoitin
Ruoka ja juhlat
Japanilainen Macha- teejauhe ei sekoitu veteen jos sen vain kaataa lusikalla. Siihen pitäisi olla oma Japanilainen bambu-vispilä mutta jos et sellaista omista tai viitsi hankkia niin macha-jauhe kannattaa laittaa teelehtien liotukseen tarkoitetun varrellisen ”teepallon” sisään ja huljutella sillä kuumaan veteen. Macha- jauhe sekoittuu tasaisesti veteen eikä jää kokkareiseksi.

Hevihinnat talteen
Ostokset ja asiointi
Tee kestohevipussiin hintalapuille kierrätetty pohja. Enää ei katoa hintalaput kestopussin kyljestä kärryyn kiinni tai tipu teille tietämättömille muita ostoksia tehdessä, kun leikkaat hintalapuille oman alustan pahvista. Helppo sujauttaa pussiin mukaan ja kassalle hinnat helposti luettavissa. Pohjan saa vielä pitkäikäiseksi, kun päällystät sen kontaktimuovin jämillä, joita jäi koulukirjojen päällystämisestä.

Yrttiteen jämät hyötykäyttöön
Ekoniksit
Jos tuli hutiostos yrttiteen kohdalla, sen voi hyödyntää jalkakylpyveteen. Hauduta pari teepussia tai vähän teenlehtiä ensin kuumassa vedessä ja laita sen jälkeen vatiin karkeaa merisuolaa ja tee. Lisää vatiin vettä niin,että siitä tulee sopivan lämpöistä.  Sitten vaan jalat sinne ja rentoudu.

Sokeri tomuksi
Ruoka ja juhlat
Jos kotona ei ole tomusokeria, mutta tarvitset sitä leipomukseesi, ei hätää. Laita tavallista kidesokeria tehosekoittimeen muutaman desin verran ja sekoita muutaman minuutin ajan. Valmista!

Allaskaapin puhtaanapito
Kodinhoito
Allaskaapin roskakorikiskon alle voi levittää ja teipata esimerkiksi sopivan roskapussin. Se suojaa allaskaapin pohjaa likaantumiselta ja tekee näin ollen puhtaanapidosta helpompaa.

Purkkisekoitin kananmunalle
Ruoka ja juhlat
Kannattaa säilyttää muutama lasten lasinen valmisruokapurkki kaapissa. On meinaan leipoessa kätevä rikkoa kananmuna siihen, kansi kiinni ja ravistus. Juuri sopiva rakenne voiteluun.  Jos tarvitsee isompia määrää voiteluun, niin säilytä esim kurkku- tai punajuuritölkit.

Ylimääräiset silikonihiustuotteet hyötykäyttöön
Kodinhoito
Laita Curly girl -metodin myötä ylimääräisiksi jääneet silikonipohjaiset hiustuotteet hyötykäyttöön muualla kodissa: silikonipohjaisella hiusvoiteella tai -öljyllä voi esimerkiksi voidella kirskuvat verhokiskot tai laatikoiden kiskot.

Ämpärit järjestykseen
Kodinhoito
Kirjoita vedenkestävällä tussilla ämpärin kylkeen sen käyttötarkoitus. Kun kyljessä lukee esim. Marjaämpäri, ei kukaan tule käyttäneeksi sitä esimerkiksi lattian moppaukseen.

Säästä öljyä ja tiskiä
Ruoka ja juhlat
Valmistaessasi juureksia tai kasviksia uunissa, pilko ne muovipussiin, johon lisäät myös mausteet ja öljyn. Hölskyttele pussia hetki ennen sisällön levittämistä uunipellille. Näin öljyä kuluu vähemmän, mausteet levittyvät tasaisemmin eikä tiskiä synny lainkaan.

Muovipakkausten uudelleenkäyttö
Muut
Esim. jauhelihan muoviset pakkaukset sopivat hyvin marjojen pakastamiseen, kun laittaa rasian pakastuspussiin.

Nopea roskapussin kiinnitys
Muut
Pienillä sangoilla varustetun roskapussin saat vaivatta kiinni leipäpussinsulkijalla. Sulkijaa voi tällä tavoin hyödyntää useampaan kertaan.

Kinesiateippi hiertymien estoon
Kauneus ja terveys
Laita pitkille lenkeille tai vaikka lavatansseihin kinesiateippiä jalkapohjiin tai muualle iholle, joka on alttiina hiertymille, kuumotukselle tai rakoille. Testattu on ja toimii.

Mainoslippiksen uusikäyttö
Käsityöt ja askartelu
Kierrättämällä ei rihmaakaan mennyt hukkaan.

Heipat hävikkileivälle
Ruoka ja juhlat
Jos huomaat, että et ehdikään syödä kaikkea ruisleipää ennen kuin se menee vanhaksi, levitä leipäviipaleet vaikka uunipellille ja anna kuivua. Ei tarvitse laittaa uuniin, viipaleet kuivuvat huoneenlämmössä 1-2 päivässä, ja on ehkä jopa parempaa kuin kaupan varrasleipä. Voit säilyttää leipiä vaikka nätissä lasipurkissa. Ei enää hävikkileipää!

Onko sauna lämmin?
Kodinhoito
Joskus saunan lämpötila tarkistetaan jopa 2-3:een kertaan, ja yleensä mittari on siellä, mistä sitä ei todellakaan näe helposti. Mikset ripustaisi lämpömittaria saunan lasioven taakse, ettei tarvitse joka kerta käydä kurkkaamassa sisältä, jolloin lämpötilan näkee kauempaakin?

Mustikka lähtee viinimarjalla
Ulkoilu
Marja-aika parhaimmillaan ja mustikka ei tahdo lähteä sormista edes kuumalla saippuapesulla. Ei hätää! Kun poimit ensin mustikat ja sen jälkeen punaviinimarjat kotipuskasta, sormet puhdistuvat kuin itsestään viinimarjahapon voimalla!

Pipon korvike
Pukeutuminen
Syksyn viilenevät illat usein unohtuvat, kun lähtee ulos jo päiväsaikaan. Siksi korvia helposti paleltaa, kun ei älynnyt ottaa pipoa mukaan. Hyvä niksi pitkähiuksisille on laittaa hiukset ponnarilla kiinni leuan alle, jolloin tuuli ei tuiverra koleasti korviin, sillä pitkät hiukset lämmittävät. Enää ei säre korvia pyöräillessäkään!

Helmeilijän apuri
Käsityöt ja askartelu
Jos olet helmityöaskartelija, saat oivan apurin hammaslankakotelosta. \r\nAvaa kotelo, aseta helmityölankarulla pidikkeeseen (huom, kaikki kotelot eivät avaudu ja voit joutua hieman vuolemaan lankapidikettä), vedä lankaa hieman esille koloon, sulje kotelo. Ennen langan katkaisijaa olevaan syvennykseen voit jopa laittaa palan mehiläisvahaa, jolloin lankaa vetäessäsi painat sitä peukalolla vahaan ja saat langasta kestävämmän. Neulakotelonkin voit kiinnittää kaksipuolisella tarralla lankakotelon taakse, jolloin käsityö on helppo pakata matkalle; lanka ei nuhraannu ja neulat pysyvät tallessa.

Kestokassin marjojen puhdistuksessa
Muut
Terassilla, parvekkeella tai vaikka sisällä on varsinkin poimurilla kerättyjen marjojen puhdistus sotkuista puuhaa. Kestokassi on juuri sopivan kokoinen apu.

Paperi sileänä kotiin
Muut
Jos sinun täytyy saada mikä tahansa paperi rypistymättä kotiin, rullaa se kahden kertakäyttömukin väliin. Näin säästyt ryttyyntymiseltä!

Roskapussi aina valmiina
Kodinhoito
Työhuoneen roskakori täyttyy nopeasti mutta sen tyhjentäminen ja varsinkin uuden muovupussin hakeminen keittiöstä lykkääntyy usein. Kun laitat muovipussirullan roskiksen pohjalle, saat uuden pussin helposti ja kätevästi heti tyhjentämisen jälkeen! Tätä voi tottakai muokata niinkin että käyttää vanhoja muovipusseja esim leipäpusseja tai vaatekaupan kasseja!

Sohvanpäällisten pesu
Kodinhoito
Tuottaako pestyjen sohvanpäällisten laitto hankaaluuksia? Ei hätää, sillä apua saat näppärästi. Leikkaa vain jätesäkistä pohja pois ja sujauta sohvatyyny jätesäkin sisään. Sitten vain sohvanpäällinen päälle ja lopuksi, ennen kuin vetoketjun laittaa kiinni, vedät jätesäkin pois.

Huulipunaa iltalaukkuun
Kauneus ja terveys
Normaali huulipunahylsy on usein liian iso pieneen iltalaukkuun varsinkin jos mukaan tarvitaan muutakin. Silloin kannattaa imeyttää huulipunaa yhteen tai useampaan huulipunapensseliin sen mukaan kuinka monta kertaa on tarve huulten punaamiseen.

Ilmakuplat kuriin
Käsityöt ja askartelu
Kontaktoitaessasi kirjaa, käytä viivainta apunasi, niin vältyt ikäviltä ilmakuplilta!

Hiustenhoitoaine
Kauneus ja terveys
Laita suihkun jälkeen hiusten latvoihin samaa perusvoidetta, jota laitat ihollesi. Toimii samalla tavalla, kuin hiuksiin jätettävä hoitoaine.

Auto kauneudessakin hyötykäyttöön
Kauneus ja terveys
Kauniina päivinä käytä autossa aurinkosuojan lipan peiliä hyväksi muotoillessasi kulmia. Nyppiminen sujuu mukavasti istuen, peili on hyvässä, säädettävässä kulmassa sekä valo on mahtava, luonnonvalo näyttää pienimmätkin karvat!

Airon hankaimien kitinä kuriin
Muut
Soutuveneen metallisten aironhankaimien kitinä raastaa hermoja. Vesi auttaa vain hetkisen, vaseliinit sottaa. Ratkaisu on kynttilä. Tähän soveltuu parhaiten pehmeä kynttilävaha, esim. lämpökynttilästä. Hierotaan kynttilää hankaimiin ja kitinä loppuu. Kestää äänettömänä pitkään. Ei valu eikä sotke.

Muovailuvahalle lisäaikaa
Lapset ja leikit
Kovettunut muovailuvaha pehmenee kun lisää vähän käsivoidetta sekaan ja taas on muovailuvahat kuin uudet.

Stoppari karkaileville sängyille
Matkustus ja liikenne
Kun lähdet lomalle, ota mukaasi kaksi mustekalaa (kiinnitysväline, kumiköysi). Mikäli sinulle ja puolisollesi onkin majoituspaikassa varattuna parisängyn sijasta kaksi erillistä sänkyä, voit työntää ne yhteen ja kiinnittää mustekaloilla molempien sänkyjen jalat yhteen. Näin kumpikaan ei putoa sänkyjen väliin ja voit nukkua yösi puolisosi kainalossa!

Housun lahkeet pois pinnojen välistä
Pukeutuminen
Nykyisin muotia ovat leveälahkeiset housut. Ne ovat kuitenkin pyöräillessä hankalat, kun lahkeet meinaavat jäädä pinnojen väliin. Pujota lahkeisiin puhelinjohtomallinen  hiuslenkki ja hyvin pysyvät lahkeet kurissa.

Dippiniksi
Ruoka ja juhlat
Sekoita kermaviilin rakenne rikki ennen kuin lisäät dippijauheen siihen. Näin estät jauheen pöllähtelyn ympäriinsä.

Puhelimen hälytykset pikkukoululaiselle
Lapset ja leikit
Pikkukoululaisen voi olla vaikeaa tietää, milloin pitää lähteä kouluun, kun kelloa ei vielä ymmärrä ja vanhemmat ovat töissä. Laita lapsen puhelimesta herätyskello soimaan merkiksi. Ensimmäisestä hälytyksestä lapsi tietää aloittaa pukemisen tai muun tärkeän touhun,  ja toisen hälytyksen tullessa pitää lähteä kouluun.

Pellavakankaat suoriksi
Pukeutuminen
Pellavaiset vaatteet ja liinat saa kätevästi suoriksi yön aikana, kun kostean kankaan reunaan kiinnittää pieniä painoja pyykkinarulla kuivauksen ajaksi esimerkiksi verhonipistimillä. Vahva pellavakangas kestää hyvin painoja, jotka vetävät kankaan rypyttömäksi ilman silitystä.

Itsetehty sormustin
Käsityöt ja askartelu
Jos sormustin on hukassa, voit korvata sen rytistelemällä tuikkukynttilän alumiinisuojuksesta oikean kokoisen sormustimen sormen suojaksi. Vahvemman sormustimen saat käyttämällä shampanjapullon korkin pyöreää metalliosaa.

Maksettujen laskujen tunniste
Kodinhoito
Löysitkö laskun, etkä ole varma oletko jo maksanut sen? Repäise jokaisen laskun reunaan repeämä maksamisen jälkeen. Repeämästä tunnistat että lasku maksettu ja säästyt turhalta pähkäilyltä.

Kalverkkojen säilytys
Piha ja mökki
Kun haluat säilyttää kalaverkon niin, etteivät esim. pikkueläimet pääse siihen sotkeutumaan, käytä  kuitukankaista pukupussia. Sujauta verkko pussiin ja vetoketju kiinni, päälle voit kirjoittaa minkälainen verkko on sisällä ja pussi vajan seinälle riippumaan.

Puisten keittiötyövälineinen öljyäminen
Kodinhoito
Puiset keittiövälineet yleensä käsitellään ennen käyttöönottoa parafiiniöljyllä tai muulla myrkyttömällä öljyllä. Sottaista hommaa mutta puhtain käsin siitä selviää kun laittaa kapustat puhtaaseen pitkopakastuspussiin ja lorauttaa pussin sisälle öljyä. Paina tai ime ilmat pois pussista ja solmi pussin pää kiinni. Sitten vaan pyöritellään kapustoja pussin sisällä niin että öljy leviää niille tasaisesti ja annetaan imeytyä. Leikkaa pussi auki,  pyyhi kapustat kuiviksi ja ota käyttöön.

Hulavanne kuntoiluun
Kauneus ja terveys
Kaupoista on usein loppuneet kuntoiluun tarkoitetut hulavanteet. Lasten hulavanteesta saat painavamman, kun aukaiset sen liitoskohdasta ja laitat sisälle esim. hiekkaa. Hulavanne pitäisi saada todella täyteen, jotta se olisi tasapainossa. Lopuksi vanteen liitoskohta kannattaa varmistaa tukevalla teipillä.

Kalanhaju pos käsistä
Ruoka ja juhlat
Jos kalojen perkuun jälkeen käsiin jää voimakas kalan haju, sen saa pois käyttämällä perunankeitinvettä. Jäähdytä vesi ja pese kätesi siinä, eikä enää haise.

Salaattijuuston mausteliemi käyttöön
Ruoka ja juhlat
Usein salaattijuuston mausteöljyä jää vielä senkin jälkeen, kun juustopalat on jo syöty. Jäljelle jäänyt öljy toimii hyvänä salaattikastikkeena sekä myös marinadina kanalle tai lihalle!

Kaikki legot tallessa
Lapset ja leikit
Legoseteistä menee usein osia hukkaan. Laita settien mukana tulevat ylimääräiset osat minigrip-pusseihin ja kirjoita niihin settien nimi. Näin saadaan uusi osa helposti jonkin osan mentyä hukkaan.

Lenkkarit puhtaiksi saippuavillalla
Pukeutuminen
Lenkkarien valkoiset kumiosat saa puhtaaksi kätevimmin uunin ja ruoanlaittoastioiden puhdistamiseen tarkoitetulla saippuavillalla. Lenkkarit saa ihan uuden näköiseksi pienellä hankauksella.

Hyvästit haisevalle bioroskikselle
Kodinhoito
Haiseeko bioroskiksesi kesäkuumalla? Vettyykö bioroskiksen pohja? Sirottele bioroskiksen pohjalle kerros ruokasoodaa ennen pussin laittamista. Sooda imee kosteuden ja poistaa hajut ja roskis on helppo puhdistaa tarvittaessa.

Raikasta juomaa
Ulkoilu
Pakastetun jäämurskapussin avulla juoma pysyy pitkään jääkylmänä, kun kiedot sen  pullon ympärille ja kumilenksulla napakasti kiinni.  Ulkona tai rannalla ei haittaa vaikka vettä saattaa jostain valuakin kun pussi alkaa sulaa.

Pihkaa vaatteissa?
Pukeutuminen
Luonnossa liikkuessa saattaa vaatteet sotkeutua pihkaan. Ei hätää, pihka lähtee vaikkapa ruokaöljyllä! Hiero ruokaöljyä pihkaiseen kohtaan ja pese kuumalla vedellä. Jäljelle jääneen rasvatahran saa poistettua vaikkapa fairylla!

Jäävettä hellesäällä
Matkustus ja liikenne
Vesipullon saa pysymään kylmänä pitkään, kun sujautat sen patakintaaseen yhdessä jäisen kylmäpatruunan kanssa. Kinnas on sopivan soukka, jotta pullo pysyy tiukasti aloillaan. Autossa ja rannalla kylmää juomaa ilman kylmälaukun raahaamista.

Vessapaperin hylsyt
Ekoniksit
Ovatko tyhjät vessapaperirullien hylsyt tilaa vievä ongelma kylppärin roskiksessa? Taita hylsy pituussuunnassa kahtia ja työnnä uusi hylsy sen päälle. Taita nämä edelleen pituussuunnassa kahtia ja työnnä kolmas hylsy näiden päälle, ja niin edelleen. Päällekäin mahtuu hyvin 11-12 hylsyä. Tuloksena on tiivis paketti,  joka on helppo heittää uuniin tai kierrätysjätteisiin, jolloin tiivis paketti säästää jätekuljetuskustannuksia ja ympäristöä.

Vähennä muovikelmun käyttöä
Ekoniksit
Viipaloitua tomaattia ei tarvitse peittää muovikelmulla jääkaappiin laitettaessa, kun kaivat kaapista kannellisen sokerikon ja laitat tomaattiviipaleet siihen. Sokerikko on kivan näköinen tarjoiluastiana, eikä jää tyhjänpantiksi kaappiin ja muovin käyttö vähenee jälleen.

Pinnit kasassa
Kauneus ja terveys
Laita hiuspinnisi tyhjään muoviseen hammastikkurasiaan, niin ne eivät aina ole hukassa. Rasia on kuin tehty pinneille.

Hiuslenkit tallessa
Kauneus ja terveys
Meinaako pienet kuminauhamaiset hiuslenkit olla hukassa, eivätkä ikinä mukana kun niitä tarvitsisi? Kiedo ne huulirasvapuikon ympärille, niin ne ovat tallessa ja mukana.

Kesäiset ötökät takaisin ulos
Ekoniksit
Kesällä saattavat ötökät eksyä sisälle. Paperin sijaan ne voi houkutella tyhjän herneen palon sisään ja äkkiä kuoret kiinni. Näin ötökkä on myös helppo saada ulos asti, eikä se pääse paperilta liukumaan pois.

Puheharjoitusta ruotsiksi
Tekniikka
Palvelunumeroissa, jos on pitkät jonot, saa harjaannusta ruotsiksi tai englanniksi, kun valitsee toisen puhekielen kuin suomi asioidessa viraston tai yrityksen kanssa.

Verhot ylösalaisin
Sisustus ja remontointi
Kun verhot laittaa ylösalaisin, säästää ompelemisen maksut ompelijalla tai itse tehden alakäänteen vaivan, jos on vanhanaikaiset verhokliput ja kuviollisesti tai yksiväriset verhot, jotka voi laittaa paikoilleen näin.

Eroon tarkistelusta
Matkustus ja liikenne
Kotoa reissuun lähtiessä saattaa jäädä vaivaamaan, tuliko hella sittenkään pois päältä tai hiustenkiharrin irti seinästä. Vältät tarkistuskäynnin, kun lähtiessäsi nappaat puhelimen kameralla kuvan laitteista. Kun tuttu \neuroosi\ alkaa vaivata, voit tyynen rauhallisesti tarkistaa puhelimen kuvista, että kaikki on kunnossa.

Korvakorun taustan puhdistaminen
Pukeutuminen
Jääko korvakorujen taustoihin likaa, joka on vaikea saada pois? Käytä puhdistamiseen pienimpiä hammasväliharjoja.

Teekupin jäähdytys
Ruoka ja juhlat
Onko tee liian kuumaa juotavaksi? Aseta kuuma teekuppi leivinuunin levylle. Levy johtaa lämpöä ja kuppi jäähtyy nopeammin!

Kuivuiko kesän kukkaset
Lapset ja leikit
Kuivuiko kesän kukkaset? Ei hätää, voit käyttää kukka-amppelia jatkossa koripallojen tai jalkapallojen vaeastopaikkana.

Tukevat housuliivit
Pukeutuminen
Leikkaa esimerkiksi tukisukkahousuista tai muista vatsaa tukevista sukkahousuista lahkeet pois, jolloin saat legginsit. Kun sukkaosakin menee rikki, leikkaa lahkeet kokonaan pois, niin saat vatsaa tukevat kevyet housuliivit.

Etiketit irti lasipurkeista
Kodinhoito
Kaupan lasipurkkien etikettiliima on välillä todella tiukassa. Sitkeinkin etiketti irtoaa, kun liotat ensin purkkia kuumassa saippuavedessä. Rapsuttele sitten irti kaikki, mikä helposti irtoaa. Sen jälkeen sivele purkki oliiviöljy-ruokasooda-tahnalla (1:1 öljyä ja soodaa) ja anna seoksen vaikuttaa päivä tai kaksi. Käsittelyn jälkeen tiskaa purkki normaalisti ja se on valmis käyttöön!

Eväät kätevästi mukaan
Ruoka ja juhlat
Säilykkeiden mukana kotiin tulevat lasipurkit voi uudelleenkäyttää eväspurkkeina. Esimerkiksi smoothie kulkee kätevästi mukana esimerkiksi pestyssä pastapurkissa tai lasisessa mehupullossa. Purkin voi sujauttaa villasukkaan, jos ei halua purkin kilisevän kassissa. Purkeissa kulkevat kivasti myös eväspähkinät tai lounaskeitto.

Lapset viihtyvät saunassa
Lapset ja leikit
Meillä lapset ei tykkää saunassa istumisesta, mutta nyt kun saa ampua kiukaaseen vesipyssyllä, niin kyllä siitä taistellaan, kenen vuoro on nyt ampua.

Rasvat imeytyy
Kauneus ja terveys
Kun laitat pakastepussit juuri rasvattuihin jalkoihin, rasva varmasti  imeytyy. Vielä kun vetää villasukat siihen päälle, kyllä jalat tuntuvatkin pehmeiltä ja hyviltä sen jälkeen.

Halvempaa tupperia
Ekoniksit
Vanhoista purkkarasioista saa oivia pieniä rasioita eväiden säilytykseen ja kuljetukseen. Siihen voi laittaa esimerkiksi pähkinöitä tai eväsleipien välissä väljähtäviä kurkkuja. Voit napata raikkaat kurkuviipaleet helposti, kun ne leipäsi väliin haluat.

Mehumaijan mäskistä herkullista kuitujauhoa
Ekoniksit
Levitä mehumaijan mäski uunin pellille ja jätä aluksi vaikka yöksi saunan jälkilämpöön kuivumaan. Kuivata mäskiä kuivurissa tai 50 asteisessa uunissa luukku raollaan, kunnes mäski on ihan kuivaa. Jauha kuivunut seos sellaisessa teholeikkurissa, jossa voi jauhaa esimerkiksi kahvin papuja tai kuivaa leipää, ja kaada jauhettu seos siivilään, jos haluat siemenet pois. Saat erittäin hyvää, itsetehtyä kuitua aineksista, jotka useimmiten menevät jätteeksi.

Vajaa korttipakka hyötykäyttöön
Muut
Korttipakka, josta puuttuu kortteja, on melkoisen turha. Siitä saa kuitenkin hyviä kirjanmerkkejä. Ei haittaa, vaikka yöpöydällä olisi useampikin kirja kesken!

Herkullinen marjamousse mehumaijamäskistä
Ekoniksit
Kun olet höyrystänyt mehun mehumaijalla, anna marjamäskin, joka sisältää kaiken marjassa olevan kuidun, jäähtyä. Ota suurin metallisiivilä ja siihen sopiva kattila. Laita mäskiä vähän kerrallaan siivilään ja \paseeraa\ mäski läpi siivilästä. Saat aivan ihanaa, herkullista moussea, jota voi käyttää jugurtissa, rahkassa, aamupuurossa ja kääretorttujen ja kakkujen täytteenä.

Kasvien kastelu loman aikana
Piha ja mökki
Loman aikanakin kukat ja kasvit tarvitsevat kastelua. Pakasta isoihin limonadipulloihin vettä. Kastelulaite toimii niin, että laitat jäädytetyn vesipullon ylösalaisin multaan. Siitä jää sulaa hiljalleen vedeksi ja kastelee kasvia.

Ylikypsät banaanit hyötykäyttöön
Ruoka ja juhlat
Kuori ylikypsäksi hurahtanut banaani, paloittele se ja pakasta. Käytä jäiset banaanipalat makeuttamaan ja jäähdyttämään aamun smoothiet ja fruitiet. Yksi hyvin kypsynyt banaani riittää makeuttamaan esimerkiksi neljän hengen puolukkasmoothien.

Tyylikäs hammasharjamuki
Kauneus ja terveys
Tyylikkääseen sisustukseen sopiva sähköhammasharjan pään pidike. Monikäyttöinen snapsilasi.

Itikat lähtee ihmesienellä
Muut
Auton maskiin liiskautuneet itikat lähtee vedellä ja ihmesienellä.

Vieraspatjan säilytys
Muut
Kesä on ohi ja uudet vieraspatjat pitäisi säilyttää siististi. Ulkovarastoon niitä ei tee mieli laittaa ja vaatehuonetta ei ole. Laitoin patjat vanhojen pussilakanoiden sisään ja sängyn alle, jolloin itse patjat eivät pölyty ja pussilakanat ovat hengittävämmät kuin muovi, ja helppo imuroida ja pestä välillä.

Paistin vetäytyminen foliossa
Ruoka ja juhlat
Kun laitat paistia tai filettä uuniin, laita iso alumiinifolio lihan alle valmiiksi. Kun otat sen uunista, lihaa ei tarvitse nostella, käännä vain folio lihan ympärille ja jätä liha vetäytymään. Folioon kertyvän nesteen voit hyödyntää kastikkeessa.

Peti lemmikille pahvilaatikoista
Lemmikit
Lähikaupastani saa ottaa tarpeettomia kuljetuslaatikoita mukaansa. Liitä kaksi hedelmälaatikkoa pohjat vastakkain yhteen ja lisää vaikka tyyny pehmikkeeksi, niin syntyy pienelle tai keskikokoiselle koiralle mukava peti.

Jätekassiaita
Piha ja mökki
Pirkka jätekassirulla on oiva materiaali, kun tarvitset väliaikaisen aidan: esimerkiksi poroaidan mansikkamaan ympärille tai mökin terassille, tai haluat sulkea pihatien. Sangallinen kassi on helppo sitoa puuhun tai pylvääseen ja värivaihtoehtoja löytyy. Kun aidan tarve loppuu, kassit voi käyttää niiden alkuperäiseen tarkoitukseen.

Pesupampulasta monitoimipussi
Kodinhoito
Suihkusaippua- ja saunasetit sisältävät usein muoviharsosta tehdyn, pesusieniksi tarkoitetun pampulan. Kun katkaiset pampulan koossa pitävän langan, paljastuu jopa 1,5 metrinen, joustava muoviharsopötkö, jonka läpimitta voi olla yli 60 cm. Voit tehdä siitä useita pienempiä kestopusseja säilytykseen tai ostoksille solmimalla toisen pään ja sulkemalla toisen pään pussinsulkijalla. Voit myös täyttää pussin kangas- tai vanupaloilla ja saat lapsille pehmomadon.

Kotiloiden hävitys
Piha ja mökki
Kerään tyhjään muoviseen kanisteriin tai esimerkiksi tyhjään lasinpesunestepulloon kotilot pihalta ja kukkapenkistä. Kun pullo on tarpeeksi täynnä, kaadan kiehuvaa vettä päälle ja annan jäähtyä. Sen jälkeen kompostiin ja uusia etanoita keräämään.

Mustikat metsästä pakkaseen
Ruoka ja juhlat
Kerään mustikat hyviltä paikoilta poimurilla ja metsässä on mukana poimurin lisäksi puhdistusritilä ja pakasterasiat isossa kylmälaukussa. Marjat siivoan saman tein metsässä ja pakkaan kylmälaukkuun. Kotiin tullessa marjat voi laittaa suoraan pakkaseen, eikä väsyneenä tarvitse alkaa marjojen siivoamisella. Metsään päin mennessä kylmälaukussa säilyy myös retkieväät sopivan viileinä.

Sammutuspeitto sisustukseen sopivaksi
Sisustus ja remontointi
Kankaisesta pikkukassista saa ompelematta kauniin suojapussin sammutuspetteelle. Tee pieni reikä esimerkiksi saksien kärjellä sammutuspeiton ripustusrenkaan kohdalle ja lisää lujaa narua uudeksi ripustuslenkiksi. Muista kokeilla, että ripustuslenkki kestää sammutuspeiton normaalin käytön!

Kukkakakku apiloista
Ruoka ja juhlat
Edullinen ja täysin myrkytön kukkakoristelu kakun päälle syntyy puna-apiloista. Kukat eivät nuupahda niin nopeasti, kun ennen koristelua annat niiden olla maljakossa jääkaapissa vuorokauden.

Ratkojan tuunaus
Käsityöt ja askartelu
Ompeleiden ratkojasta rikkoutuu usein kovamuovinen suojus. Pura tyhjäksi jääneestä mustekynästä muut osat pois ja käytä suojana kynän keskiosaa. Kun aloitat purkamisen, käännä suojus ratkojan varteen ja saat siitä työskentelyä varten paremman otteen kuin alkuperäisestä ratkojasta.

Itikat ja kalanperkaus
Muut
Kaloja peratessa laita pöytätuuletin puhaltamaan kohti, ei häiritse itikat.

Pyykkiripustimen pikakorjaus
Kodinhoito
Kätevä emäntä korjaa 😉 Klemmarista varaosa pyykkihärpäkkeeseen.

Juustoraaste helposti
Ruoka ja juhlat
Tarvitsetko ruokaan juustoraastetta, mutta valmisraastetta ei ole jääkaapissa ja raastimen sotku ei innosta?\nLeikkaa juustosta juustöhöylällä nippu siivuja ja saksi ne niputettuna \raasteeksi\. Helppoa, nopeaa ja vain sakset tiskattavaksi!

Toppien käyttöön kaksi vaihtoehtoa
Pukeutuminen
Hihattomia toppeja kannattaa käyttää myös niin, että takaosa on edessä. Tällöin kaula-aukko on edestä umpinaisempi, mikä voi sopia joihinkin yhdistelmiin esimerkiksi jakun alla paremmin. Paahtavassa auringossa umpinaisempi pääntie estää myös herkkää dekolteen ihoa palamasta.

Sandaalit mukaan uimaan
Muut
Jos rantaveden pohja on kivikkoinen tai muuten epämukava paljalaille jaloille, mene veteen muoviset varvassandaalit jalassa. Kun alat uimaan, ota sandaalit jalasta ja laita ne käsiisi. Sandaalit pysyvät mukana uidessa ja saat niillä lisätehoa uimiseen. Laita sandaalit taas jalkaasi, kun olet poistumassa vedestä.

Pinttyneet mukit puhtaiksi
Kodinhoito
Keititkö vettä vahingossa liikaa? Onko sinulla pinttyneitä mukeja? Kaada muki täyteen kuumaa vettä. Odota noin viisi minuuttia. Pyöräytä muutaman kerran tiskiharjalla. Et tarvitse edes tiskiainetta. Hukkavedellä kuin uudet mukit!

Aurinkolasiteline takapenkille
Matkustus ja liikenne
Meillä on ollut ongelmana, että lapset eivät muista laittaa aurinkolaseja autossa koteloihin, vaan ne ovat jääneet penkille lojumaan ja siitä usein pudonneet auton lattialle. Linssit menevät naarmuille ja laseja on saanut etsiä. Nyt lapset keksivät, että kun pingottaa ns. mustekalan takapenkille \kauhukahvasta\ \kauhukahvaan\ ja ripustaa lasit siihen, ovat ne aina saatavilla, eivätkä loju lattialla! Lasit roikkuvat siis auton katossa ja pysyvät naarmuttomina ja tallessa, kun niitä ei käytetä.

Mummon viltti
Käsityöt ja askartelu
Jos isoäiti tai muu läheinen asuu kaukana tai on menehtynyt: Pyydä tai kerää häneltä ne vaatteet ja tekstiilit, joista tämä tulee mieleen ja tee niistä tilkkupeitto. Näin hän on aina mukana lämmittämässä sydäntä ja osallistumassa perhepiknikeille. Näin voi myös perheen uusimmille pitää läsnä perheestä jo poistuneita tai heitä, joita ei pääse näkemään.

Viileää kasvonaamiolla
Muut
Kuumalla kelillä saa lisää viileyden tuntua kun levittää kasvonaamion tai kosteusvoiteen kasvoille ja menee tuulettimen eteen. Naamion tai voiteen kosteuden haihtuminen saa olon viileämmäksi. Jos tuuletinta ei ole, niin saman vaikutuksen saa vaikka lehteä heiluttelemalla.

Kuksa käyttöön
Lemmikit
Koiralle saa kivaa tekemistä täyttämällä turhaksi jääneen kuksan esimerkiksi jauhelihalla ja antamalla koiralle. Lisää haastetta saa jäädyttämällä. Kuksasta kannattaa poistaa narut ja mahdolliset koristeet ennen koiralle antamista.

Matkatyyny herkkupussista
Matkustus ja liikenne
Ota tyhjä, iso koiran herkkupussi, minkä saa suljettua tiiviisti mukaan telttaretkelle tyynyksi. Pakkaa herkkupussi mukaan litistettynä ja puhalla se täyteen, kun tarvitset sitä. Ei vie liikaa tilaa repusta. \Matkatyynyyn\ voi sujauttaa tyynyliinan.

Sienisotaa!
Lapset ja leikit
Vesisodassa pallojen täyttö jää äidille ja pallot hajoaa jo täytössä. Laita vanhat pesusienet lapsille jatkokäyttöön. Kastele veteen ja heitä! Ei täyttöä, ja voi käyttää monen monta kertaa :)

Parittomat sukat hyötykäyttöön helteellä
Muut
Polttaako käsiäsi, kun avaat helteillä parvekkeen oven ulkopuolelta? Ripusta kahvaan pariton sukka, niin vältyt polttavan kuuman kahvan aiheuttamilta palovammoilta.

Selfiekepistä peili
Muut
Esimerkiksi kotona sinulla ei välttämättä ole peiliä sekä edessä että takana, jotta näkisit kunnolla, miltä näytät takaata. Selfiekeppi toimii myös peilinä, kun oppii käyttämään sitä oikeassa suunnassa.

TakeAwayTeline
Ruoka ja juhlat
Luulitko syöväsi hampurilaisaterian oikein? Luulit väärin. Ota kaikki ilo irti ateriastasi, avaa hampurilaislaatikko, kaada ranskalaiset toiselle puolelle laatikkoa ja ujuta vielä juomasi pilli laatikon keskeltä ja voilà, teline on valmis. Kätevä puistossa, autossa tai ihan missä vain.

Viilennystä pyyhkeellä
Muut
Kesähelteillä kätevä niksi on kastella iso pyyhe kylmällä vedellä, puristaa se niin, ettei siitä valu vettä, ja kuljettaa se makuupaikallesi. Näin märkä pyyhe pitää kroppasi viileänä ja saat nopeammin unenpäästä kiinni. Vinkki toimii hyvin varsinkin, jos et omista tuuletinta kuten minä.

Teesihdistä apu munankeittoon
Ruoka ja juhlat
Usein kananmunia keitettäessä ne helposti toisiinsa tai kattilan reunoihin törmätessään halkeilevat. Samoin eri kovuusasteisia munia joutuu lusikoidamaan kiehuvasta nesteestä. Ota teesihtipihdit apuun. Varsinkin jos keitetään 1-3 munaa, ne pitävät tukevassa otteessaan munat ja estävät pomppimisen. Jos joku haluaa erityisen löysän munan, siitä vaan nappaa pois kiehumasta.

Retkisuihku lähdevesikalenterista
Ulkoilu
Ota tyhjä 5 l lähdevesi -kanisteri ja sopiva pätkä narua. Poraa tai työstä muilla keinoin 2-3 mm reikiä kanisterin pohjaan. Sido naru kantokahvaan. Heitä naru oksan tai muun yli. Täytä vedellä ja nosta suihku sopivan ylös ja nauti ulkosuihkusta. Narun tulee olla riittävän pitkä, jotta täytön jälkeen ja suihkun loputtua kanisteria voi pitää korkki maassa. Narusta vetämällä suihku nousee ylös ja suihkuun pääsee taas. Retkellä ei vie paljonkaan tilaa, sillä kanisterin saa lytättyä pieneen tilaan ja taas tilavuuden ennalleen täyttämällä esim järvivedellä.

Mansikkasuun suklaamousse
Ruoka ja juhlat
Suklaamansikat ovat kesän ehdoton herkku, mutta dippailusta ylijäävä suklaa harmittaa. Varaa jääkaappiin purkki vispikermaa, pyöräytä loppu suklaasula kermavaahdon sekaan herkulliseksi suklaamousseksi ja mausta sokerilla ja vaniljalla. Tarjoile yhdessä suklaamansikoiden kera!

Lasikelluttimet
Ulkoilu
Tiedätkö tunteen, kun haluat suppailla tai uida silmälasien tai aurinkolasien kanssa, mutta pelkäät että ne tippuvat ja katoavat? Ei hätää, sillä olemme keksineet ratkaisun. Mökillä kuitenkin kulutetaan hivenen viiniä, joten nappaa korkkimateriaalia olevat pullonkorkit talteen ja kiinnitä ne lasien sankoihin langalla. Jos lasit tippuvat, ne jäävät kellumaan ja ne on helppo löytää. Samalla saat hauskat kesäkorvikset!

Käsityöteltta
Käsityöt ja askartelu
Onko pihallasi puinen keinu missä istutaan kasvokkain? Kun helteellä loihtii siihen katon muotoonommellusta lakanasta, voi siellä varjossa istuskella nauttien ulkonaolosta. Viritä lakana keinun yläosaan, pysyy hyvin kuminauhojen ansiosta.

Juoma-allas linnuille
Ekoniksit
Löysin vanhoja vateja, jotka olivat reunasta säröillä. Kietaisin toisen vadin pitsiliinan kannattelemaksi ja mukaan pari kristallia koristeeksi. Lintuallas oli sitten helppo s-koukulla ripustaa puun oksaan. Toisen altaan tein takapihalle ripustaen sen vanhoihin virkattuihin lakanapitsisuikaleihin.

Lomalle mittaa
Muut
Varsinkin, jos sinulla on lyhyt loma viikko pari, saat sen tuntumaan huomattavasti pidemmältä, kun nouset aamulla aikaisin ylös ja teet jotain normaalista poikkeavaa

Lölylytuoksu
Muut
Vihtaveden voi pakastaa jääpalapusseihin. Talvella voi saunoessa tiputella jääpajoja kiukaalle. Voi, miten ihana aito koivuntuoksu leijaille löylyhuoneessa.

Mansikoilla viilennystä
Ruoka ja juhlat
Jäädytä tuoreita mansikoita pakkasessa. Näin saat hellepäivänä juomaasi viilennystä, mansikat ajavat jääpalojen aseman. Ja mikä parasta, nämä jääpalat voi juoman loputtua syödä.

Hikipyyhe
Kauneus ja terveys
Valuuko hiki silmään? Etkö halua pyyhkiä hikeä paidanhihaan? Laita pikkupyyhe lenkistä korvanlehteesi roikkumaan, niin pyyhe on aina käden ulottuvilla ja hiki ei ole silmässä.

Lämmin pesuvesi kesämokillä
Piha ja mökki
Tarvitsetko kesämökkeillessäsi lämmintä vettä esimerjujsu kasvojen huuhteluun ilman saunan lämmitystä? Kiireiseen ongelmaan löytyy nopea ratkaisu, kun laitat vedenkeittimen kiehumaan ja sekoitat sen pesuvesiämpäriisi. Nyt viihdyt mökillä pidempään ja puhtaampana.

Eväsniksi autoilijalle
Ruoka ja juhlat
Et tarvitse kuumana kesäpäivänä eväiden lämmittämiseen mikroa, kun jätät ne hetkeksi kuumaan autoon.

Minttukahvi
Ruoka ja juhlat
Jos kotoasi ei löydy minttusiirappia, pese hampaat ennen kahvin juontia mintun makuisella tahnalla, näin saat kivasti makua kahviisi!

Murkut pois
Piha ja mökki
Muurahaiset saa häädettyä kiviterassilta etikan avulla. Kaadetaan etikkaa muurahaisten tekemiin koloihin, joissa näkyy muurahaisten nostamaan hiekkaa.

Eroon takuista
Kauneus ja terveys
Ovatko hiuksesi takussa, mutta harja kadoksissa? Mene suihkuun ja lisää iso määrä hoitoainetta. Selvitä takut sormien avulla suihkussa. Huuhtele samalla hoitoaine pois. Kuivaa hiukset pyyhkeellä painelemalla, jotta ne eivät mene uudestaan takkuun.

Pyyhepesu hampaille
Kauneus ja terveys
Oletko reissussa, eikä hammasharjaa ole mukana? Puhdista hampaasi kostutetulla pyyhkeellä niin, että peität etusormesi pyyhkeellä ja \harjaat\ sillä hampaasi puhtaiksi. Voit käyttää lisäksi myös hammastahnaa, jos sitä on saatavilla.

Pyykkipojalla pimennystä
Kodinhoito
Onko sinulla pimennysverhot, joiden väliin jää harmillinen pieni rako, josta valo kajastaa sisään? Kiinnitä verhot toisiinsa muutamalla pyykkipojalla, niin ongelma on ratkaistu.

Piristävä sitruuna
Kauneus ja terveys
Jos tunnet itsesi  todella väsyneeksi, puraise sitruunaa tai juo teelusikallinen sitruunamehua. Piristyt varmasti!

Viilennystä kylmäkallella
Pukeutuminen
Kovalla helteellä tulee usein tukalan kuuma olo. Tähän helpotusta tarjoaa harson sisään kääritty jäinen kylmäkalle. Tämän voi laittaa paidan  sisään ja siirrellä paikasta toiseen. Harsosta jäävä lieve pitää paketin paikallaan, kun sen jättää paidan kauluksen ulkopuolelle.

Raapimapuun karvanpoistaja
Lemmikit
Jos kissanraapimapuuhun on kerääntynyt karvaa, ne saa näppärästi harjattua pois karstaharjalla ja raapimapuu on kuin uusi harjauksen jälkeen :)

Lapsille tekemistä sisällä
Lapset ja leikit
Kerää kylpyhuoneeseen muovisia ja metallisia astioita, kattiloita, pulloja ja kauhoja. Täytä astiat vedellä ja ota itselle kuppi kahvia mukaan. Lapset riemuitsevat vesi-kokkausleikistä ja saat itse juoda kahvisi lämpimänä, kunhan suojaat sen vesiroiskeilta.

Viilennystä asiointiin
Muut
Siivotessa pesuhuonetta, jossa on wc-pytty samassa, ja asunnossa on kaukolämpö, joka lämmittää tilan jopa 30-asteiseksi, laita tuuletin ovelle antamaan viilennystä. Näin saat tehtyä asiat viileässä, eikä tule hiki.

Ilmainen lehtitilaus
Kodinhoito
Osta kirpputorilta nippu vanhoja aikakauslehtiä. Pyydä tuttavaasi laittamaan postilaatikkoosi yksi lehti kerran viikossa. Lehti kohentaa mielialaa ja tuntuu kuin vastapainetulta. Säästät samalla sievoisen summan rahaa.

Ei sitruspuserrinta?
Ruoka ja juhlat
Etkö omista sitruspuserrinta? Saat helposti sitruunan tai muun sitrushedelmän mehun talteen, kun laitat siivilän kulhon päälle ja koverrat sitruunan puolikasta lusikalla siivilän päällä. Saat kaiken mehun vaivatta irti ja siemenet jäävät siivilään!

Lohtulaatikko lapsille
Lapset ja leikit
Vanhoista pahviastioista voi askarrella lapselle lohtulaatikon. Laatikot voi koristella kauniiksi ja sisään voi sujauttaa erilaisia mieltä piristäviä asioita. Aina kun lapsella on paha mieli, voi laatikosta nostaa jonkun mieltä nostattavan asian. Sisään voi sujauttaa pieniä leluja, makeisia tai esimerkiksi runoja. Lapsi saa hyvää mieltä ja pahviastiat pääsee uudestaan käyttöön.

Feikkipesu
Kodinhoito
Jos kylään on tulossa vieraita, etkä jaksa siivota vessaa, voit jättää suihkuverhon taakse ämpäriin laimennettua kloriittia ja esittää, että olet jynssännyt koko pesuhuoneen lattiasta kattoon.

Nenäverenvuodon sattuessa
Kauneus ja terveys
Mikäli nenäsi alkaa vuotaa verta valtoimenaan, etkä meinaa saada vuotoa tyrehdytettyä, laita nenääsi käyttämätön tamponi. Verenvuoto tyrehtyy ja niin vaatteet kuin paikat pysyvät siisteinä!

Puhelin pesukoneessa
Tekniikka
Jos puhelimesi tippuu pesukoneeseen metalliosan väärälle puolelle, käännä pesukone ympäri.

Kosteusvoiteelle jatkoelämä
Kauneus ja terveys
Nurkissa lojuvat kosteusvoiteen jämät voi sekoittaa veteen ja näin saat kätevän meikinpuhdistusaineen, jolla irtoaa lujakin meikki.

Automatkat helpommaksi
Lapset ja leikit
Liimaa kannellisen eväsrasian pohjalle pikku lego-alusta. Pakkaa rasiaan pari kourallista legoja ja saat lapsille automatkalle mukavaa tekemistä, kuka rakentaa hienoimman tai kekseliäimmän legorakennelman ennen kun ollaan perillä.

Spagetin kypsyys
Ruoka ja juhlat
Spagetin kypsyyden voi tarkistaa heittämällä sen seinään. Jos se pysyy siinä, bon appetit.

Amppariansa sukkahousuista
Sukkahousuniksit
Jos ilmanvaihtokanavaan pesineet ampiaiset vaivaat, teippaa venttiilin ympärille 15 denierin Pirkka-sukkahousua, ja näin pienet vihulaiset pysyvät loitolla ja ilma edelleen kiertää asunnossa!

Trooppiset yöt, miten nukut hyvin
Kauneus ja terveys
Laita kylmäkalleja kenkäpusseihin ja niitä yöksi sänkyyn.

Alushousuista tukea
Pukeutuminen
Varmaan joskus on käynyt niin, että alusvaatesetti olisi ihana, mutta alushousuosan reuna jää liian matalalle vatsan päälle, ja alkaa kävellessä rullautua kohti nivustaipeita. Ikävä tilanne varsinkin hameen kanssa. Niksi tähän: pue alushousut päällesi takapuoli eteen! Vatsa saa mukavasti tukea, ei enää valahda, ja etuosa jättää mukavasti hiukan pakarat vilkkumaan.

Suodatinpussi ja kahvinporot
Kodinhoito
Kahvinkeiton jälkeen vedä suodatinpussin lokero auki kahvinkeittimestä. Halutessasi voit jopa nostaa suodatinpussia irti lokerostaan ja jättää se yön ajaksi kuivumaan. Näin suodatinpussi kuivuu, ja kun nakkaat sen seuraavan kahvinkeiton aikaan biojäteastiaan, on pussi paljon kuivempi ja keveämpi, ja helpompi kuljettaa ulos biojätteenkeräykseen. Ei vaaraa kahvinporoista painavan biojätepussin hajoamiselle.

Millä suu puhtaaksi?
Kauneus ja terveys
Nykyään on saatavilla monenlaisia hammasharjoja. Kokeile erilaisia ja laita parhaat 3 tai 4 hammasmukiisi. Joillain on helppoa pestä takahampaat, jotkut ovat hyviä nopeaan pesuun, kolmannet tehokkaita hammasväleihin. Valitse harja tilanteen mukaan. Hampaiden pesu helpottuu ja tuntuu mukavalta.

Mestarileipojaksi
Kodinhoito
Jos leipomistaidoissasi on toivomisen varaa, mutta haluat tehdä vaikutuksen anoppiin tai miehesi exään, osta kaupasta hyväksi todettu kakku tai piirakka, hävitä pakkaus, röpellä sen liian siistejä reunoja hieman, laita uuniin lämpiämään; ota uunista, kun kaikki istuvat kahvipöydässä. Pieni lisäkoristelu vahvistaa oikeaa vaikutelmaa. Jos joku kysyy sinulta reseptiä, sano, että se on suvun vanha ja salainen.

Marjapensaan kastelu fiksusti
Ekoniksit
Marjapensaiden kastelu vie paljon vettä letkulla pintaan kastelulla. Laita puutarhaletkun päähän  50 cm x 10 mm metalliputki, ja paina juuristoon. Kaikki vesi menee oikeaan paikkaan ja ei tarvi kauan kastella

Pysyvä petaus hakaneuloilla
Kodinhoito
Lakana pysyy paikoillaan, kun sen kiinnittää päädystä petauspatjan alle hakaneulalla. Niksistä ollut suuri apu 120 cm leveän sängyn lakanoiden kanssa.

Kylmää juomavettä retkelle
Ulkoilu
Pakasta tavallista vettä litteisiin, mehuille tarkoitettuihin pakastuspulloihin. Kun lähdet retkelle, otat pullot tavallisten kylmäkallejen sijaan reppuun pitämään eväät kylmänä. Eväspaikalla ja loppumatkalla sen jälkeen voit juoda veden pois pulloista. Vie vähemmän tilaa repussa, kun erillisiä vesipulloja ei tarvita, ja keventää kuormaa, kun kylmäkallet olisivat saman painoisia koko matkan.

Selän rasvaus apukädellä
Kauneus ja terveys
Asutko yksin, etkä saa kuivaa selkääsi rasvattua? Nou hätä, ota selänpesuharja, pujota harjaosaan talouskäsineen alla pidettävä ohut puuvillakäsine, siihen rasvaa. Toimi samoin kuin selkää pestessä. Käsine on helppo pestä ja kuivuu nopeasti.

Taikinan kohotus siististi
Ruoka ja juhlat
Kun kohotat taikinaa, aseta kulhon päälle ensin leivinpaperiarkki, sitten vasta leivinliina. Jos taikina sattuu kohoamaan paljon, se ei tartu liinaan. Ja tarvittiinpa sitä tai ei, leivinarkki ei mene hukkaan: senhän voi siirtää suoraan pellille, kun alat leipoa.

Porkkanaraaste kierteellä
Ruoka ja juhlat
Porkkanan raastaminen nopeutuu paljon, jos porkkanaa vähän väliä pyörittää samaan tapaan kuin vääntäisi avainta lukossa. Mitä karkeampaa raastetta teet, sitä tehokkaampi apu tästä niksistä on.

WC-pytty kerralla puhtaaksi
Kodinhoito
Keitä kiehuvaksi 1-2 litraa vettä ja laita se astiaan, pudota mukaan tiskikonetabletti ja anna sen liuota. Kaada seos pyttyyn ja anna vaikuttaa yön yli. Pyöräytä harjalla ja puhdasta tulee.

Hellepäivän helpotusta
Kodinhoito
Pese jääkaappi. Saat hetkeksi viilentävää puuhaa ja yhden kotityön tehdyksi.

Nopea kuivaus
Muut
Jos haluat kuivata uimahousut nopeasti, kuivaa ne siten, että ne ovat jalassasi ja laita pyyhe vyötärön ympärille mahdollisimman kireälle ja mene kyykkyyn. Pysy siinä 10 sekuntia, niin uimahousut ovat lähes kuivat.

Saunahengitys
Muut
Jos haluat hengittää saunassa nenällä, niin laita kauha naamaan.

Nopea niskahieronta
Kauneus ja terveys
Vaivaako niskajumi? Nopean ja edullisen avun saat vauvan harsoliinasta. Laita harso roikkumaan niskan taa, tartu liinan päistä kiinni ja nyi puolelta toiselle. Harso on juuri sopivan karkea parantamaan pintaverenkiertoa, ja edestakainen liike hieroo niskan lihaksia. Jos haluat voimakkaamman tehon, vedä vain harsoa tiukemmin niskaa vasten.

Jauhopeukalosta viherpeukaloksi
Sisustus ja remontointi
Kakkuvuoat sopivat hyvin myös kukkaruukuiksi, niin uudet kuin vanhemman mallisetkin.  Myös matalat vuoat ja kakkupohjat käyvät hyvin vaikka pääsiäisenä rairuohon kasvattamiseen.

Tehokas puhdistaja
Kodinhoito
Laita lasitölkkiin etikkaa ja sitruunankuorta runsaasti niin, että lasipurkki tulee täyteen, korkki tiiviisti kiinni ja jätä seisomaan kahdeksi viikoksi, siivilöi. Käytä sumutepullosta kodin puhdistukseen. On turvallista ja tehokasta sekä tuoksuu miellyttävälle.

Kesäniksi ja vähän talvikin
Ruoka ja juhlat
Jos makkarapaketti on jäässä pakkasen jäljiltä, sen saa nopeasti sulamaan laskemalla hanasta kuumaa vettä altaaseen ja upottamalla paketin siihen tai antamalla sen kellua 5 minuutin ajan. Tässä ajassa makkara kuin makkara sulaa käyttökelpoiseksi.

Grillitarvikkeiden säilytyslaatikko
Piha ja mökki
Kiinnitä puuhun grillin läheisyyteen vanha postilaatikko esimerkiksi päällystetyllä rautalangalla. Siinä säilyy kätevästi kuivana tulitikut, sytykkeet ynnä muut. Grillaushetken koittaessa ei tarvikkeita aina tarvitse lähteä etsimään mökistä.

Marjanpuhdistin pensselistä
Piha ja mökki
Silikonista valmistettu pensseli on kätevä apuväline mustikoiden siirtelyssä marjanpuhdistimessa.  Yhdistin muovisen, halkaisijaltaan 36 cm, ja itse laudasta tekemäni vanhanaikaisen marjanpuhdistimen, jossa marjat vierivät alas kaltevaa kourua. Kouruun jäävät rikkinäiset marjat poistettaviksi.  Ruoanlaitossa käytettävällä silikonisiveltimen avustuksella tahmeat mustikat puhdistuvat ja siirtyvät rikkoutumatta  eteenpäin puhdistimessa.

Risut peräkärryssä
Piha ja mökki
Vuoraa peräkärryn pohja isolla kevytpressulla. Kun risut ja oksat on lastattu kärryyn taivuta pressun reunat kärryn sisälle. Risujen jättöpaikalla avaa perälauta ja vedä pressun kulmasta, ja kärry on hetkessä tyhjä ja myös siisti.

Säästä tiskiä nopeuttamalla
Ruoka ja juhlat
Säästä tiskiä ja aikaa. Monet ruoat voit valmistaa pelkällä kattilalla ilman paistinpannua. Esimerkiksi jauhelihakeitto: ruskista jauheliha kattilan pohjalla ja lisää sen jälkeen muut ainekset.

Tiskipöytä siistinä ja säästyy rahaa
Kodinhoito
Kun panet astianpesuaineen suihkepulloon,  jonka sekoitus suhde on 1:4, niin tiskipöytään ei valu ainetta pullon suusta, tiskipöytä pysyy siistinä pullon alla, ainetta menee vähemmän eikä tarvitse siivota vähän väliä, joten vettäkin säästyy, sitä myötä rahaa ja tulee iloinen mieli.

Helmalakana tavallisen hinnalla
Sisustus ja remontointi
Kallista helmalakanaa ei tarvitse ostaa, kun jättää tavallisen lakanan kokonaan roikkumaan reunoilta kohti lattiaa, eikä sujautakaan päällyspatjan alle reunoja. On muuten tyylikäs! Ja lakananvaihto käy nopeasti.

Kissanhiekkalaatikko 50 sentillä hajuttomaksi
Lemmikit
Kissanvessan raikastus ja käyttöiän pidentäminen onnistuu mainiosti, kun ostat soodapurkin ja ripottelet sen hiekan päälle ja hieman sekoittelet. Syö hajut ja kissakin tykkää.

Isoisän pöytäliina
Sisustus ja remontointi
Isoisä käyttää sanomalehtiä pöytäliinana. Jutut tulee luettua tarkkaan, eikä mainosten tarjoukset unohdu. Kun lehti likaantuu, uuden pinnan saa nopeasti tilalle. Kankainen pöytäliina säilyy siistinä vieraita varten.

Kirsikan kivi
Ekoniksit
Näin poistat kirsikoiden kivet helposti ja näppärästi: Ota kirsikka ja tartu kärkipihdeillä kirsikan kiveen kantapuolen aukosta ja vedä ulos.

Auton tuulilasi puhtaaksi kesähyönteisistä perunanpesukäsinein
Matkustus ja liikenne
Auton tuulilasin puhdistaminen kesähyönteisistä sujui mökillä nopeasti ja tehokkaasti veden ja perunanpesukäsineiden avulla. Käsineet veteen ja kädet heilumaan tuulilasille kuin taidetta tehden. Hauskaa ja tehokasta. Käsittelyn jälkeen jäljet itikoista tuulilasissa olivat hävinneet. Ämpärillinen vettä viimeisteli pesun ja tuulilasi oli taas valmis kohti seuraavia kesäseikkailuja.

Sillileivänpalat
Ruoka ja juhlat
Syötyäsi sillit hyvää maustelientä jää runsaasti. Paloittele siihen hapanlimpusta kuutioita, hetken liotus riittää. Herkuttele uusienperunoiden kanssa. Yksi jämäliemi riittää usealle syöjälle. Sopii vaikka gurmee-aterian komponentiksi. Kuka keksii vetävimmän nimen menyyhyn?

Suojaa auringolta
Pukeutuminen
Herkkä decolte-iho palaa auringossa helposti. Pue hihaton paita takaperin, niin selkä saa aurinkoa usein syvemmin uurretussa etuosassa.

Sukkapidike keittiöavuksi
Kodinhoito
Kätevä kuivattaa suorassa esimerkiksi pöytätabletteja tai silikonista kaulinta-alustaa. Pidike sopii hyvin keittiön ritilälankaan.

Pitkä kenkäharja
Pukeutuminen
Painamalla jalkaa liukuportaiden reunassa olevaa harjalistaa vasten saa pölyiset kengät puhdistettua jo yhdellä kerrosvälillä. Pitää vain käännellä kenkien joka puoli vuorollaan harjalistaa vasten.

Meikkikynästä tulee taas
Kauneus ja terveys
Meikatessa kajalin tai muun meikkikynän pintaan voi tarttua iholta rasvaa ja pohjameikkiä, minkä vuoksi kynästä tulee huonommin väriä. Vetäise kynällä aina välillä viiva vessapaperiin, niin kynän pinta puhdistuu ja väriä alkaa taas irrota paremmin.

Omat väliaikaeväät oopperaan
Muut
Harmittaako väliaikatarjoilun kalleus oopperajuhlilla? Etkä jaksa jonottaa maksamaan? Ota mukaan oma nami- tai pähkinäpussi, alkoholiton virvoke muovipullossa ja siistejä kertakäyttömukeja. Väliajalla toiseen mukiin juomaa ja toiseen snäksit, sitten nauttimaan. Vieruskaverit kadehtivat.

Saippuateline vessanpöntöstä
Kodinhoito
WC-pytyn vesilukon kansi on hyvä saippuateline. Käytin astianpesukoneen kautta.

Hyttysverkon vaihto tuuletusikkunaan
Sisustus ja remontointi
Poista vaihtoa vaativa hyttysverkko. Meidän tuuletusikkunoista verkot täytyi poistaa mattopuukolla. Toinen vaihtoehto olisi ollut irrottaa ulkopuolelta ikkunalistalaudat ja sitä kautta olisi saanut ritilän ja verkon irti. Se tuntui työläältä hommalta. Hetken pohdinta -magneetti! Niinpä leikkasin uuden tuuletusikkunan kokoisen hyttysverkkopalan, jonka laitoin magneettinapeilla kiinni. Helppo homma ja kätevä vaihtaa tarvittaessa.

Symmetriset kulmakarvat
Kauneus ja terveys
Jos sinulla on vaaleat olemattomat kulmakarvat ja symmetristen kulmien piirtäminen tuottaa tuskaa. Ota avuksi silmälasit joiden yläreuna vastaa haluamaasi karen muotoa. Pensseliä tai kynää on helppo liuttaa pokaan tukien.\nNäin onnistut varmasti !

Karkaavat uimarenkaat
Lapset ja leikit
Lapset unohtavat usein uimarenkaat ja vesilelut rannalle ja tuuli vie ne. Ollaan sidottu paalinarulla ne laituriin ja ei ole enää tarvinnut soutaa niiden perässä pitkin järviä.

Mansikoiden pussitus sulatusta ajatellen
Ruoka ja juhlat
Kun pakastat kesän mansikat talteen, niin lajittele ne koon mukaan esimerkiksi kolmeen eri kokoluokkaan. Kun otat sulamaan pussin tai rasian kerrallaan, niin samankokoiset mansikat sulavat samaan tahtiin eikä esimerkiksi mikrossa sulattaessa käy niin, että pienet ovat kuumia ja isot sisältä vielä jäässä.

Lakanat ulos kuivumaan
Kodinhoito
Haluatko lakanat ulos kuivumaan, mutta pyykkinaru uupuu tai tila ei riitä? Ripusta pyykit kuivumaan trampoliinin turvaverkosta.

Festarirannekkeen loppusijoitus
Ekoniksit
Oletko miettinyt mitä festarirannekkeille voisi tehdä, kun hubailuviikonloppu on takana? Sen sijaan, että heität sen roskikseen, tee siitä kirjanmerkki. Leikkaa irti muovimötikkä ja tadaa, kirjanmerkki on valmis!

Viherjauhe kotipuutarhasta
Ruoka ja juhlat
Lehtikaali on hyvin satoisa, minkä vuoksi siihen kyllästyy ruoanlaitossa helposti ja säilyttäminenkin alkaa olla ongelmana. Poiskaan ei terveellisiä lehtiä viitsi heittää. Ratkaisuna tähän on viherjauhe lehtikaalista: lehtiruodit irti, lehtien kuivattaminen uunissa ja kuivattujen lehtien jauhaminen lasipurkissa. Jauhetta voi lisätä vaikka smoothien tai sämpylöiden sekaan. Viherjauheeseen voi lisätä myös kuivattuja retiisin naatteja, pinaattia, salaattia tai mitä tahansa luonnosta syötäväväksi kelpaavaa.

Taikinan kohotus
Ruoka ja juhlat
Monelta löytyy jääkaapin yläpuolelta kaappi. Kun haluat kohottaa taikinaa, laita taikinakulho liinalla peitettynä kaappiin ja ovi kiinni. Kaapissa on sopivan lämmintä kesät ja talvet ja taikina kohoaa nopeasti. Näin otat jääkaapin tuottaman lämmön hyötykäyttöön.

Henkarivaaka
Muut
Piti punnita 80 g koiranruokaa enkä omista keittiövaakaa. Kun henkarin molempiin päihin laittaa pussin ja toiseen päähän vakiopainoksi esimerkiksi 1 dl sokeria (painaa 80g), niin saa helposti mitattua noin määrän haluamaansa tavaraa. Henkari laitetaan roikkumaan esimerkiksi ovenkahvaan tai muuhun tankoon. Tämän vaa'an tulos ei ole tarkka, mutta suuntaa-antava ainakin!

Muistisääntö korkkien ja ruuvien aukaisuun
Muut
Muistisääntö korkkien, ruuvien ja muiden aukaisuun: VAstapäivä VApauttaa!

Kissalle synttärikakku
Lemmikit
Kissalle syntyy nopea, mieleinen synttärikakku kumoamalla hyytelömäinen kissanruoka lautaselle ja koristelemalla laktoosittomalla, sokerittomalla kermavaahdolla sekä kissannameilla.

Hedelmäiset soijalautaset
Ruoka ja juhlat
Avokadon puolikkaista saat näyttävät ja toimivat dippiastiast sushiaterialle!

Vanhat jutut hyötykäyttöön
Sisustus ja remontointi
Kun maalaat puutaloa, niin ensin pitää raaputtaa pois entinen hilseilevä maali. Tähän hommaan käy hyvin vanha disketti.

Trampoliinin verkko rastasverkoksi
Piha ja mökki
Menikö trampoliinin verkko rikki? Älä heitä sitä roskiin vaan leikkaa ehjät kohdat sopiviksi paloiksi käytä marjapuskien rastasverkkona. Älä leikkaa kiinnityshakojakaan irti, niitä voit hyödyntää verkon kiinnityksessä.

Tennareiden pikaputsaus
Pukeutuminen
Tennareista tai lenkkareista saa pölyt sekä lika- ja kuratahrat putsattua nopeasti meikinpoisto- tai kosteuspyyhkeillä. Käsittelyn jälkeen kengät ovat kuin uudet.

Puutarhakäsineiden uudistus
Piha ja mökki
Puutarhakäsineiden kuluneet kämmenpinnat saat taas vahvoiksi ja kestäviksi, kun kastat hanskojen kämmenpuolet remontissa käyttämääsi maaliin. Nyt uskaltaa taas tarttua vaikka ruusupensaan oksiin!

Autokamera takaikkunaan
Matkustus ja liikenne
Olen todennut toimivan ratkaisun perässäroikkujan karkoittamiseksi. Hankin autokameran takaikkunalle näkyviin, aika moni jää kauemmaksi, tummennetuilla takalaseilla varustetuissa autossa ei toimi, senkin kokeilin.

Saunahetki
Lapset ja leikit
Lapset eivät millään malta istua löylyissä edes hetkeä. Otamme lapsille mehujätskit, niitä syödessä viihtyvät löylyissä. Pirkan ampparit ovat ehdottomasti parhaita sauna-mehujätskejä

Farkunlahkeista tavarapussiksi
Käsityöt ja askartelu
Kun vanhoista farkuista tekee shortsit voi lahkeet käyttää hyödyksi. Tuolin käsinojaan voi askarrella kaukosäätimelle ja kirjalle sievän pussukan. Verhonipsuilla saa pussukan kiinni käsinojaan.  Nolla budjetilla.

Rockranneke avaimenperäksi
Muut
Polkupyörän irtolukko jokakesäinen ostos festarille sillä lukko ja avaimet tahtovat kadota  tai avaimet sekoittua toisiin avaimiin uutta kesää odotellessa. Nyt lukko ja avain merkattu rock tunnuksin. Ja mikä parasta rannekkeetkin testattu.

Hyvästit suonenvedolle
Kauneus ja terveys
Jos sinua vaivaa yöllinen suoneveto,laita illalla sääriisi lämpimät säärystimet .Saat avun vaivaasi ja voit nukkua yön heräämättä kiusalliseen suonenvetoon.Olennaista: villasukat potkaiset yöllä pois,säärystimet pysyvät jalassa!

Kaupassa jossa ei ole peiliä
Ostokset ja asiointi
Jos olet kaupassa, missä myydään pääasiallisesti elintarvikkeita ja kosmetiikkaa, mutta myös vaatteita eikä siellä ole sovituskoppia eikä peilejä, niin laita haluamasi vaate päälle ja ota itsestäsi kännykkäkameralla kuva. Näät heti onko vaate sinulle hyvä.

Tuet herneille
Ekoniksit
Älä heitä rikkoutuneita, muovisia kasvien seinäritilöitä pois. Saat niistä mainiot tuet hernepenkkiin, reiätkin ovat valmiina, joihin saa pujotettua esim. leikattua nauhaa sukkahousuista tai vaan narua. Ristikkäin aseteltuna eivät tarvitse nauhaa ja kestävät vuodesta toiseen käyttökelpoisina.

Hammastahnan loppuunkäyttö
Kauneus ja terveys
Rullaa tahnatuubi rullalle ja kiinnitä se avainlenkillä. Näin tahnan loppu on helposti saatavilla ja tuubi pysyy pystyssä.

Vanha vyölaukku
Kodinhoito
Vanhan jo muodista poistuneen vyölaukun voi valjastaa uusiokäyttöön pyykkiä ripustaessa. Laita pyykkipojat vyölaukkuun niin kädet vapautuvat pyykkien narulle asettamiseen. Pyykkipojat on helppo napsia vyölaukusta, sekä laittaa sinne takaisin kun haet pyykit narulta.

Nukkekodin arkkupakastin
Lapset ja leikit
Herra Hakkaraisen xylitol-pastillirasiasta saat valkoisen arkkupakastimen nukkekodin keittiöön, poista vain tarrat

Monikäyttöinen otsalamppu
Muut
Otsalamppu tuo  pimeällä ulkoilun lisäksi loistavasti valoa esim. siivoukseen, koiran kynsien leikkaukseen, ompelutöihin, autonkorjaukseen ja lukuvalona matkalla.  Säilytä sitä vaikka käsilaukussa tai autossa, niin se on aina siellä missä sinäkin.

Liukueste matolle
Kodinhoito
Suihkuta kontaktiliimaa maton alapuolelle. Anna kuivua yön yli. Matto ei tartu lattiaan, muttei liu enää.

Lintulauta ilman hiiriä
Lemmikit
Aseta lintulaudan tai talipallojen alle sateenvarjo ylösalaisin, niin hiiret ja rotat eivät ruokaile lintulaudan alle pudonneilla muruilla.

Sukkahousujatkot
Pukeutuminen
Kun lapsen sukkahousut jäävät pieniksi leikkaa sukkaosat pois ja ompele tilalle pitkävartisemmat sukat. Näin sukkahousujen käyttöikä venyy useammaksi vuodeksi ja ovat vielä jopa hauskan näköiset!

Helpotusta muuttoon
Sisustus ja remontointi
Muutto edessä syksyllä? Tulosta kuva uuden asuntosi pohjakuvasta, ja merkitse erivärisillä tusseilla joka huoneet. Kun pakkaat tavarasi muuttolaatikoihin, merkitse joka laatikko sillä värillä, mihin huoneeseen tavarat ovat menossa (keittiö, kylpyhuone, makuuhuone jne.). Näin muuttostressi helpottaa edes hieman, kun tavaroiden purkaminen uudessa osoitteessa helpottuu!

Linnunpelättimen ripustin lipputankoon
Piha ja mökki
Tällä niksillä linnunpelätinhaukan saa ripustettua lipputankoon niin, että se voi heilua vapaana tuulessa.\n- Taivutetaan parimetrinen sähköasennusputki 90 asteen mutkalle.\n- Sisälle pujotetaan noin 3m naru.\n- Narun alapuoliseen päähän solmitaan lenkki, johon lipputangon alanaru kiinnitetään. Solmu saa mennä osin putken sisään.\n- Yläpäähän putken suun kohdalle tehdään paksu solmu, ettei naru sujahda putkeen.\n- Haukka kiinnitetään vapaana riippuvaan naruun.\n- Lipputangon ylempi naru kiinnitetään solmulla ja vahvalla teipillä taivutuskohtaan.\n- Nostetaan pelätin tankoon ja kiristetään narut.

Sisustuskorin värin pikapäivitys
Sukkahousuniksit
Saat kätevästi vaihdettua rottinkikorin koristenauhan väriä, kun kierrät korin vanhoilla sukkahousuilla, haluamallasi värillä. Tässä tapauksessa mustilla sukkiksilla ja voila, muutos on hetkessä valmis.

Ekologinen muki juhliin
Ekoniksit
Paprikasta saa hauskan \mukin\ vaikkapa lasten juhliin. Leikkaa hattu pois ja putsaa sisältä huolellisesti kaikki siemenet pois. Näin syntynyt astia pitää nesteen sisällään ja sen voi lopuksi pistää poskeensa :)

Grillin sytytys rypsiöljyllä
Piha ja mökki
Jos grillineste on päässyt loppumaan, voi sytytykseen käyttää rypsiöljyä: valele hiilille vähän öljyä, kasta esim. hiiilisäkin paperipaloja öljyyn ja sytytä ne. Öljyinen paperi palaa hitaasti ja sytyttää pikkuhiljaa öljyn myös hiilissä. Rypsiöljy palaa hitaasti, joten sitä ei kannata laittaa hiilille liikaa, jottei grillaamaan pääsy viivästy.

Rastaat riesana
Piha ja mökki
Mainio ja takertumaton  suoja marjapensaille on iso verkkoklapisäkki, jossa on kiinnitysnyörit molemmissa päissä. Pieni pensas mahtuu sisälle kokonaan. Isoille pensaille voi laittaa kaksi säkkiä.

Kätevä matkatyyny
Matkustus ja liikenne
Matkalle tai telttaretkelle ei tarvitse kantaa erillistä tyynyä mukaan, riittää kun otat mukaan mukavantuntuisen tyynyliinan ja unia varten täytät sen matkatavaroistasi löytyvällä villapuserolla, hupparilla tai vaikka verkkahousuilla. Käytön jälkeen tyynyliina menee taas pieneen tilaan eikä tyynyvaatteesi ole kärsinyt eikä likaantunut.

Tiskipompula
Kodinhoito
Tiskatessa ripusta koukullinen tiskiharja ranteessa olevaan hiuspompulaan. Näin tiskiharja pysyy pelkän ranneliikkeen päässä, vaikka välillä huuhtelisit astioita.

Stoppi astianpesuaineen tuhlaukselle
Kodinhoito
Kun panet astianpesuaineen + vähän vettä suihkepulloon niin astianpesuainetta säästyy. Meillä meni ennen 0,5l pullo parissa viikossa, vaikka tiskiainetta käytetään vain astioiden liuottamiseen, Suihkepullon käyttöönoton jälkeen samankokoinen pullo on kestänyt jo 3 kk. Vettä olen pannut noin 1/4 astianpesuaineen määrästä, koska niin on helpompi suihkuttaa kuin pelkkää raakaa pesuainetta.

Raastin tiskikoneessa
Kodinhoito
Laita raastin tiskikoneeseen ylösalaisin niin säästät rutkasti tilaa!

Kylmäkallet suojaan
Ulkoilu
Ompele kolmelle kylmäkallelle suojapussi ja laita kallet peräkkäin pussiin ja kylmälaukun pohjalle. Ei nouse kosteus tavaroihin ja on siistiä. Sopii myös kaupassa ruokakorin pohjalle.

Mehupullot puhtaiksi
Kodinhoito
Etkö saa pulloharjalla mehupullon pohjauurteeseen kuivunutta mehua  hangatuksi? Laita taivutettavan kukkakepin päähän pala karhunkieltä tai patapataa kumilenkillä kiinni ja taivuta keppiä niin, että pää osuu pullon uurteeseen ja sitten vain pyörität keppiä ympäri uurretta ja puhdasta tulee.

Korkeiden ikkunoiden pesu
Kodinhoito
Asumme 7. kerroksessa ja parvekkeen ikkunat ovat korkeat. Ne pesee helposti ja nopeasti turvallisesti parvekkeen lattialla seisten, kun laitat pitkävartisen lattiamopin päähän hieman kostean mikrokuituliinan. Vetele ikkunaa pitkin. Vaihda päähän kuiva mikrokuituliina ja vetele kuivaksi ikkuna. Turvallista, helppoa ja nopeaa. Ei tarvitse pelätä putoavansa parvekkeelta.

Aterinkuivain
Ruoka ja juhlat
Tarvitsetko kuivaustelineen aterimille? Salaattijuustopurkista saat sellaisen kätevästi. Muista vain tarkistaa, että salaattijuustopurkisssa on muovinen kori sisällä. Huuhtaise kori ja itse purkki ja aloita kuivaaminen.

Kukkaruukut puhtaaksi
Kodinhoito
Jos kukkaruukussa on valkoista karstaa, liota niitä yön yli vedessä jossa on loraus etikkaa. Kun ruukut ovat kuivaneet, sipaise pintaan öljyä - pysyvät kauniin punertavana pitkään!

Pyykinlajittelu helpottuu
Kodinhoito
Pyykinlajittelu helpottuu kun otat avuksi perheenjäsenten määrän mukaisesti isoja kestokasseja. Pyykit voi lajitella jokaiselle omaan kassiin ja kuljettaa siitä vaatekaappiin. Lapsiperheissä isommat lapset voivat jo lajitella oman pyykkikassinsa. Isossa kestokassissa pyykit säilyvät myös viikattuina. Pyykkiä voi lajitella myös vähän kerrallaan, silloin kun aikaa sattuu olemaan, kasseissa pyykit säilyvät puhtaina ja järjestyksessä.

Kakkuvuoan vuoraus kätevästi
Ruoka ja juhlat
Kun vuoraat irtopohjaisen kakkuvuoan leivinpaperilla, niin laita pohjapaperi ensin, sitten kehys paikalleen.  Seuraavaksi liukkaat leivinpaperikaistaleet reunoille. Ne saat hyvin pysymään paikallaan, kun laitat pyykkipojilla yläreunasta vuoan reunaan kiinni.  Sitten taikina vuokaan ja ennen kakun uuniin laittoa otat pyykkipojat pois paikaltaan.

Itikkapyydys
Muut
Täysin myrkytön ja hajuton itikka- tai ötökkäpyydys: Laita esimerkiksi 45 x 30 cm kokoinen kirkas lasi ikkunaan, alareuna kiinni ikkunan alalaidassa ja niin, että yläreunan ja ikkunalasin väliin jää noin 1 cm rako. Lasin saa helposti vinoon lyömällä pieni naula ikkunan pystykarmiin vinoon tulevan lasin yläosaan, johon saa lasin sitten sopivaan asentoon nojaamaan. Tarvitset vain palan lasia, pienen naulan ja itikoita, meillä tämä on kahdessa ikkunassa ja toimii hienosti.

Liivinolkaimien toppari
Pukeutuminen
Hermostuttaa, kun on luiskaolkapäät. Tuttu tunne? Ei hätää! Kiinnitä olkaimet laastarilla kiinni, niin ei enää tarvitse kopeloida tiukassakaan tilanteessa olkaimia ylös. Laastari olkaimen päälle ja yli ja ihoon kiinni. Avot! Ja mikä parasta, laastari antaa myös myöden. Miellyttävää päivää naisille.

Pultit talteen
Sisustus ja remontointi
Onko sinulla koruostoksista ylijääneitä organza-pussukoita? Niihin on hyvä kerätä huonekaluja purkaessa kunkin huonekalun pultit, mutterit ja muut pikkuosat ja sitoa tai teipata pussi kiinni huonekalun osaan.

Helppo istuinalusta festareille
Ulkoilu
Pieneen tilaan menevät kestokassit ovat helposti kuljetettavissa joko taskussa tai käsilaukussa. Retkeillessä  tai futsimutsina kentänlaidalla kosteuden sattuessa ne muuntautuvat helposti istuinalustaksi ja suojaavat hieman kosteudelta. Nyytti on helppo myös kuivattaa sitten kantamalla se kotiin kassina.

Viherkasvin istutusapu
Kodinhoito
Ärsyttääkö kun uutta viherkasvia istuttaessa ei löydy ruukunpalasia tai muuta peitettä savisen kukkaruukun reiän suojaksi? Helpon avun saat uuden kasvisi mukana tulevasta ohuesta muovisesta ruukusta; leikkaa muovisen ruukun pohja irti saksilla, ja aseta se väärinpäin uuden saviruukun pohjalle. Näin saat oikean kokoisen, hyvin vettä läpäisevän suojan reiälle!

Bio-astia kätevästi
Ekoniksit
Etsin pitkään kaunista bioastiaa, jonka voisi pestä tiskikoneessa, enkä ole löytänyt. Ratkaisin ongelman siten, että kirjoitin kattilan päälle Bio vesiliukoisella tussilla (sen voi aina uudelleen kirjoittaa pesun jälkeen). Kattilan pohjalle laitan yhden arkin talouspaperia, jotta bioastian tyhjennys isoon bioon olisi helppoa, eikä tähteitä tarvitse kaapia, vaan kaikki menee kerralla.. Helpottaa arkea todella paljon ja kattilan voi välillä ottaa muuhun käyttöön jos on tarvetta.

Mansikoiden viipalointi suoraan rasiaan
Muut
Olemme saanet lukea niksistä, miten mansikat saa vipaloitua munanleikkurilla. Niksi, jota itsekin olen käyttänyt jo vuosia. Tänä kesänä välähti ja käänsin leikkurin ylösalaisin asetin mansikan metallilangoille ja bang!, viipaleet suoraan rasiaan. Työ nopeutui huomattavasti.

Kesäajan helpot kukkakimput
Sisustus ja remontointi
Ilman isompia kukkatarhoja saat kesän kuluessa raikkaan värikkäitä ja tuoksuvia kimppuja sisälle omista orvokkiamppeleista tai ruukuista. Orvokit kasvavat pituutta, joten niitä siistii leikkaamalla joka tapauksessa. Matalassa maljassakin kauniita. Orvokkikimppu on mukava ja edullinen vieminen myös kesäisellä kyläreissulla.

Jääpaloja silikonimuoteilla
Ruoka ja juhlat
Silikoniset leivos- ja konvehtimuotit käyvät myös jääpalamuoteiksi. Jos jäädytät värillistä nestettä tai keitettyä vettä saat kauneimmat jääpalat. Kuviollisten muottien kuviot jäävät myös jääpaloihin ja irrottaminen on helppoa pehmeästä silikonista.

Nauhoja kuitukankaasta
Muut
Leikkokukkapakettien ja -asetelmien mukana tulee usein hienoja värikkäitä kuitukangaskappaleita, vihreitä, punaisia ym. Revi kuitukankaasta sopivan kokoisia nauhoja, ne repeävät helposti kuidun suuntaan. Saat niistä helliä ja kestäviä nauhakkeita mm. tomaattien ym. köynnöstävien kasvien kiinnittämiseen tukea vasten. Samalla saat iloisen väriset tai vihreästä huomaamattomat hauskat solmiamisnauhat parvekekasveille tai terasinseinustalle.

Hillo- tai pähkinävoipurkin jämät hyödyksi
Ruoka ja juhlat
Kun hillo- tai maapähkinävoipurkissa on enää jämiä purkin laidoilla kannattaa suoraan purkkiin tehdä tuorepuuro! Kaurahiutaleet ja valittu maito purkkiin ja yön yli jääkaappiin. Aamuun mennessä purkin reunuksilta on kaikki maku saatu talteen tuorepuuroa maustamaan!

Sotkeville kastikepulloille loppu
Ruoka ja juhlat
Soija-, chili- ja muut kastikepullot sotkeutuvat helposti ulkopuolelta ja kastikkeita valuu niin jääkaappiin kuin ruokapöydälle. Ongelma ratkeaa, kun pullot laittaa tasapohjaisiin mukeihin kuten Teemoihin. Niissä ne on helppo säilyttää jääkaapissa ja nostaa nätisti tarjolle ilman sotkuja. Mukit voi laittaa välillä tiskikoneeseen pesuun.

Intialaista kotiruokaa
Ruoka ja juhlat
Kun haemme ruokaa kotiin intialaisesta ravintolasta, kastikkeita jää aina yli sen jälkeen, kun kananpalat niistä on kalasteltu. Pakastamme kastikkeet pienissä purkeissa. Kun tällaisen purkin heittää ruskistettujen kanasuikaleiden sekaan ja lisää vähän nestettä (esim. ruokakermaa tai jugurttia), saa melkein ravintolan makuista ruokaa kotikeittiössä.

Freesit elintarvikkeet ruokakaupasta
Ruoka ja juhlat
Sujauta kesällä pakastimessa jäädytetty 0,5 L vesipullo  muovikassiin ja siitä kauppakassiisi. Näin kaupasta ostetut ruokatavarat ja pakastetuotteet pysyvät kylminä ja freeseinä kotiin asti. Toimii hyvin!

Ruispalojen sulatus
Ruoka ja juhlat
Kun otat jäisen leivän pakastimesta, dippaa se samantien kylmällä vedellä ja laita mikroon täydelle teholle. Aika riippuu toki mikron tehosta, mutta keskimäärin puoli minuuttia on sopiva aika. Saat tuoreen, pehmeän ja lämpimän leivän.

Pakastimesta säilytysratkaisu
Sisustus ja remontointi
Kun sinulla on käyttämätön pakastin, jääkaappi tai jokin muu hyllyllinen kodinkone, jossa on ovi ja joka ei ole käytössä. Voit muuttaa sen helposti säilytysratkaisuksi, kun sujautat hyllyille ne tavarasi mille et ole keksinyt vielä paikkaa! Tavarat ovat poissa näkyviltä, mutta kuitenkin järjestyksessä hyllyissä.

Kalaöljyä siististi
Kodinhoito
Kalaöljy on edullisempaa pullossa mutta käyttö sottaisempaa. Laita pullon suulle vauvojen silikoninen vellitutti ja leikkaa päästä pieni pala pois. Ei enää sotkua.

Grilimakkarasta kuoret pois
Ruoka ja juhlat
Pizza-leikkurilla saa grillimakkaran kuoret kätevästi pois. Halkaise makkara leikkurilla sisämutkan puolelta pitkittäin ja pyöräytä puolikkaat varovasti taaksepäin - kuori irtoaa kerralla kokonaisena.

Savustuspönttö
Ekoniksit
Tee vanhasta teräksisestä mehumaijasta oiva kalojen savustuspönttö. Alimpaan kerrokseen leppälastut ja muista tukkia mehureikä tikulla. \n\nMarjasäsäiliöön laitat affenet ja keskikerros kerää kalan nesteet, ettei kytösavu sammu.\n\nAseta savumaija ritilälle hiillokse päälle, \n20min ja ruoka on valmista.

Mansikan perkaus
Ruoka ja juhlat
Kalanruotopihdeillä saat poistettua mansikankannan helposti. Ota viereen vesikippo ja saat huuhtaista pihdit välillä puhtaiksi.

Köynnöstuki
Piha ja mökki
Tilataideteos? Ei vaan kaatopaikalle menneen sohvan jousista tehty köynnöstuki.

Pelikorttipidike
Lapset ja leikit
Lapsen pelikortit pysyvät järjestyksessä pelin aikana ja pelaamista helpottaa, kun laitat kortit esim. leivinpaperirullalaatikkoon pystyyn.

Narisevatko saranat?
Kodinhoito
Jos saranat narisevat, kaada niihin hieman käsisaippuaa. Kätevä emäntä pyyhkäisee valuneet saippuat myöhemmin. Hyvä vinkki sinkkunaisille joiden kaapista ei välttämättä löydy öljyä, ei narise enää!

Pringlespurkista  säästöpossu
Muut
Jos Pringlespurkkisi kansi hajoaa, niin ei hätää, voit tehdä siitä kätevän säästöpossun!

Mansikan siivutus
Ruoka ja juhlat
Mansikoiden siivutus esim. pakastuksessa sujuu mukavan helposti kananmunanleikkurilla . Tasalaatuisia siivuja , vievät samalla vähemmän tilaa pakastimessa ja sulavat nopeammin

Helppo tapa kypsentää nuudelit
Ruoka ja juhlat
Laita nuudelit tiheään siivilään ja siivilä syvään lautaseen. Kaada päälle mausteet ja kiehautettu vesi vedenkeittimestä, laita vielä toinen lautanen kanneksi. Anna hautua pari minuuttia ja kun nuudelit ovat kypsiä, nosta siivilä, valuta ja kaada tyhjälle lautaselle. Syö ja nauti ilman pelkoa kuuman liemen roiskumisesta.

Donitsi kimallesukkahousuista
Käsityöt ja askartelu
Lapsilla (ja isommillakin tytöillä) on usein kauniita juhlasukkahousuja, jotka saattavat rikkoutua jo kerran tai parin käyton jälkeen. Leikkaa lahkeesta 20-30cm pätkä, pujota sisään kuminauha ja hiusdonitsi on valmis!

Hampurilaispihvit vähemmällä tiskauksella
Ruoka ja juhlat
Laita jauheliha muovipussiin esim. hedelmien ostosta jääneeseen. Sekoita mausteet ja kananmuna käsin. Tee hampurilaispihvit leivinpaperille. Irtoavat helposti ja raaka jauheliha ei sotke tarjotinta tai lautasta. Erittäin toivottavaa esim. mökillä, jossa kaikki tiskataan käsin.

Makkaran leikkaaminen juustohöylällä
Ruoka ja juhlat
Isosta lauantaimakkarapötköstä saa näppärästi juustohöylällä siivuja leivänpäälisiksi.

Hierontaa jalkapohjille
Kauneus ja terveys
Kun tanssit sukkasillasi epätasaisella paperinaru-puuvillamatolla, saat liikunnan lisäksi hyvää hierontaa jalkapohjille.

Pihapuuhaa lapsille
Lapset ja leikit
Jos haluat pitää taaperon kiireisenä ja keskittyä omiin asioihisi esimerkiksi pihamaalla, anna lapselle ämpärillinen vettä ja maalisuti. Lapsi voi maalata vaikkapa piha-aitoihin haluamiaan kuvioita ilman että paikat sotkeentuu.

Uistimet järjestykseen
Muut
Eikö kaupasta löydy sopivaa koteloa jossa uistimet pysyvät järjestyksessä? Eipä hätiä! Crocseja saa tarpeidesi mukaan monessa koossa. Ei muuta kuin uistimet järjestykseen ja kahvallinen uistin-crocsi kantoon :)

Kaappipakastimen sulatus
Kodinhoito
Kaappipakastimen sulatuksen ajaksi oviaukon alareunaan teipattu jätesäkki pitää lattian kuivana. Kun muovin reunat nostaa vaikka eilisillä mainoslehdillä, niin puuha on naurettavan helppoa.

Liian isot kertakäyttöhanskat
Kauneus ja terveys
Hiusväripaketeissa mukana tulevat jokaiselle liian isot kertakäyttöhanskat saat pysymään käsissäsi, kun laitat ranteisiin ponkkarit. Hiustenvärjäys helpottuu huomattavasti!

Viinin hanapakkaus kylmäksi
Ruoka ja juhlat
Saat viinin hanapakkauksen jäähtymään nopeasti, kun laitat pakkauksen jokaiselle sivulle kylmäpatruunan. Patruunat saat kätevästi kiinni kumilankojen avulla.

Proteiinirahkojojen kannet uusiokäyttöön
Ekoniksit
Proteiinirahkoissa on melkein aina kansi, jossa on lusikka. Älä heitä kansia roskiin, ne sopivat käytettäväksi vaikka perunalastuille tehtäviin dippikastikkeisiin kermaviilipurkin kanneksi. Ihan mainioita käyttää viilipurkeissa, joissa repäistävä kansi, jos esim. lapsi syö vaan puolet viilistä niin kansi uusiokäyttöön.

Kierrätystölkit kuiviksi
Ekoniksit
Tyhjä munakenno tiskipöydällä on kätevä kuivausteline huuhdelluille kierrätyspurkeille ja kansille. Näin öljyinen vesi ei tahri tiskikaappia eikä metallipurkin reunoista tule ruostejälkiä tiskialtaaseen.

Telttakaaren fiksaus lennosta ja halvalla
Lapset ja leikit
Lasten teltan lasikuituinen telttakaarikeppi katkesi - leikit pääsivät jatkumaan nopeasti sujauttamalla koko keppi, katkenneine osineen, muovisen sähköputken läpi. Ei tarvinnut edes poistaa keppiä teltasta, asennus onnistui ”lennosta”. Sähköputki 1,50v€ pelasti kesän telttaleikit takapihalla.

Matkakynsiharja hammasharjasta
Kauneus ja terveys
Hammasharja on kätevän pieni kynsiharja matkalle etenkin varpaiden kynsien harjaukseen. Varren voi halutessa lyhentää ja harjan kovuuden voi valita helposti oman mieltymyksen mukaan.

Pikatankkaus
Matkustus ja liikenne
Ärsyttääkö tankatessasi, kun viimeinen eurollinen liruu tankkiin hitaasti kuin nälkävuosi? Kortilla tankatessasi valitse summaksi 1 euro tarkoittamaasi summaa korkeammaksi ja voit lopettaa tankkauksen heti, kun vauhti hiljenee. Silti saat tankkiisi haluamasi määrän menovettä.

Tumpit talteen
Ekoniksit
Muoviset xylitol-pastillien rasiat ovat tiiviitä ja pesunkestäviä roskarasioita rannalle, kalareissulle tai matkalle. Tumppaa tupakkasi ja sujauta tumppi rasiaan, tee samoin käytetylle purukumille ja luonto kiittää.

Silmälasien pikakorjaus
Muut
Hävisikö silmälasiesi aisan ruuvi? Pika-avun saat nappikorviksesta, jonka laitat ruuvin tilalle. Näin pystyt taas käyttämään lasejasi kunnes saat vaihdatettua ruuvin optikkoliikkeessä.

Kotiloiden hävittäminen puutarhasta
Ekoniksit
Helppo niksi kotiloiden hävittämiseen puutarhasta on jokaisen toteutettavissa. Kerää kotilot purkkiin, johon olet kaatanut etikkaa. Kotilot kuolevat samantien, eikä hajuhaittoja tule, vaikka keräät niitä useamman päivän ajan  samaan purkkiin. Täyden purkin voi heittää jätekeräykseen.

Mansikkatee
Ruoka ja juhlat
Omatekoista mansikkateetä saa kuivattamalla mansikanperkausjätteet teeksi. Sekaan voi pilkkoa muutaman mansikan makua tuomaan.

Kurkulle valosuoja
Ruoka ja juhlat
Käytä foliopaketin tai leivinpaperin säilytyspakettia kurkun valosuojana. Näin kurkku säilyy pidempään syötävänä.

Strösselipurkki vesiväreille
Lapset ja leikit
9-vuotiaat identtiset kaksoset Heidi ja Mariel keksivät että voivat käyttää nelilokeroista strösselipurkkia, jossa on pyöreät aukot helpottamaan vesiväreillä maalaamista. Vettä ei tarvitse vaihtaa niin usein, koska on neljä eri lokeroa. Lisäksi purkin rei'issä pensselit pysyvät pystyssä.

Puolukkasurvos ilman roiskeita
Ruoka ja juhlat
Sulata jäiset puolukat pussissaan ja litsi ne sormin kun ne ovat vielä pussissa. Leikkaa pussin suu auki ja puolukkasorvos on sokeria vaille valmis, eikä sotkua synny!

Punkit pois lemmikeistä
Lemmikit
Maalarinteipillä on helppo napata punkki pois, jos näet sen juoksevan koirasi turkissa. Punkki tarttuu hyvin teippipuolelle, sitten vain poltettavien jätteiden mukana poltat punkin pois.

Suodatinpussi kesäkukkaruukussa
Ekoniksit
Laita kesäkukkaruukun pohjalle suodatinpusseja, johon jätetään kahvinporoja. Näin saavat kukat ravintoa ekologisesti ja kasvavat hyvin.

Autoroskis
Matkustus ja liikenne
Ompele kestokassista roskispussi ja vie se autoon. Yhdestä kassista tulee kaksi roskista.

Itikkakierukan teline juomatölkistä
Piha ja mökki
Hyttyssavut eli -kierukat ovat monesti todella hankalia irrotettavia toisistaan kierukoiden katkeamatta. Pujota katkenneet kierukat juomatölkin klipsin läpi. Laita tölkkiin vettä, ettei tuuli kaada sitä.  Alustana voi pitää esim. paistinpannua, joka ei sovellu enää ruuan valmistukseen.

Tarjoukset muistiin
Ostokset ja asiointi
Liikkeissä on hidasta ja usein työlästä ruveta etsimään tarjoustuotteita matkapuhelimen tai tabletin nettisivuilta. Paperilappu voi kastua, nuhjaantua ja jäädä väärän asusteen taskuun. Mobiiliin voi kuvata valokuvana, skannata ja tallettaa nopeaan kansioon tai etusivuksi tai näytönsäästäjäksi tarjoukset ja muistilapun.

Hammasharjat ojennukseen
Sisustus ja remontointi
Sähköhammasharjojen päät tuppaavat olemaan pitkin lavuaarin reunoja tai kaapin hyllyjä. Saunan löylynhenki sai uuden paikan vessasta. Juuri oikeankokoinen hammasharjoille.

Vanha hiiligrilli kukillle
Piha ja mökki
Jos vanha pallogrilli alkaa olla pohjasta melkein läpi palanut ja on uuden grillin aika, vanha soveltuu kukkien istutukseen. Ota kansi ja jalakset pois ja täytä grilliosa mullalla ja istuta kauniita kukkia.

Heräteostokset kuriin
Ostokset ja asiointi
Kauppaan mennessä ota pienet ja matalat lasten ostoskärryt normaalien ostoskärryjen sijaan, niin ei tule ostettua mitään ylimääräistä.

Imuroi pölyt tietokoneesta
Tekniikka
Imuroin säännöllisesti tietokoneeni tuuletusaukot sivulta ja pohjasta. Tietokone sammutetaan, annetaan jäähtyä, käännetään nurinpäin ja imuroidaan tuuletusaukot. Koneen tausta hyrinä käy hiljaisemmaksi ja jäähdytys onnistuu paremmin, kun sinne kertynyt pöly poistuu. Olen pidentänyt tällä niksillä tietokoneeni ikää, koneeni on kohta kymmenvuotias.

Tuulilasi puhtaaksi hyönteisistä
Matkustus ja liikenne
Onko autosi tuulilasi täynnä litistyneitä hyönteisiä. Laita veteen loraus fairya ja etikkaa, niin saat tuulilasin taas kirkkaaksi!

Aftat pois
Kauneus ja terveys
Jos aftat vaivaavat, kasta vanupuikko etikassa ja hiero sillä aftaa. Paranee heti!

Helpotus kahvikuppikädelle
Muut
Niin sanotusta kahvikuppineuroosista pääsee eroon, kun laskee tassia ja kuppia kannattelevan käden hartian alas ja rentouttaa käden. Kokeile vaikka ensin kotona kylmäharjoittelua!

Kadonnut pankkikortti nopeasti takaisin
Muut
Kirjoita pankkikorttisi taustapuolella olevaan allekirjoitus- kenttään allekirjoituksesi lisäksi puhelinnumerosi kulutusta kestävällä mustekynällä tai tussilla. Kun yhteystietosi ovat kortissa helposti löydettävissä, kortin löytäjä tavoittaa sinut nopeammin ja saat pankkikorttisi helpommin takaisin, jos satut hukkaamaan sen.

Hommat hoituvat yhdessä
Piha ja mökki
Meinaavatko piha- tai kotityöt jäädä puolitiehen ja projektien loppuun saattaminen venyy ja venyy? Pyydä vieraita! Silloin saa aina paljon aikaan, kun haluaa että paikat ovat kunnossa.

Vältä jatkuva tiskaaminen
Piha ja mökki
Vältä jatkuva tiskaaminen mökillä, kun kirjoitat puisiin pyykkipoikiin nimet ja laitat pyykkipojat mukeihin kiinni. Myöhemmin pyykkejä ripustaessa on kiva muistella ketä mökillä on käynyt.

Ekokasvipenkki
Piha ja mökki
Lojuuko varastossasi turhia sänkyjä? Tee niistä näppärä vihannespenkki. Kaada haketta sängyn pohjalle ja sen päälle multaa, ja haluamasi taimet siihen. Säästät myös selkääsi.

Mökkirannan kaislojen siivoaminen
Piha ja mökki
Kaislat ynnä muut vesikasvit on hyvä aika-ajoin nyhtää mökkirannan pohjasta. Valitettavasti joskus kaisloihin on kiinnittynyt iilimatoja, jotka hanakasti tarttuvat kiinni paljaisiin kinttuihin kaislojen seassa kahlatessa.  Pue päällesi sukkahousut suojaksi uikkareiden päälle ennen veteen menoa. Toimii tässä tapauksessa sekä naisille että miehille.

Tuulensuoja kaasupolttimelle
Piha ja mökki
Vanhan pesukoneen rummun luukuista saat hyvän tuulensuojan muurinpohjan kaasupolttimelle.

Lasimerkit kotikonstein
Ruoka ja juhlat
Viinilasit menevät helposti sekaisin. Leipäpussien sulkijoista saat kätevät lasimerkit, jolloin tiskivuorot harventuvat.

Talutusfleksien säilytys
Lemmikit
Vessapaperin pidike on loistava koukku koiran (tai miksei kissankin) fleksien säilytykseen. Näitähän voi laittaa seinälle vaikka joka oven pieleen!

Kelluntaliivit uintireissulle
Kauneus ja terveys
Riskiryhmän ihmisten kannattaa pukea kelluntaliivit päälle kun menee saunasta järveen uimaan tai muuten vain uimaan. Turvallisuuden lisäksi kelluntaliiveillä on mukava uida ja kellua jos vaikka ranta on kivikkoinen.

Uudet potut kuorittuina
Ruoka ja juhlat
Uusia perunoita ei yleensä kuorita. Jos täytyy, käy se helposti siivilällä! Altaaseen vettä ja hankaa perunoita siivilään, kyllä lähtevät kuoret. Tämmöisen voisi rakentaa hyttysverkosta tms, jos tarvitsee isomman.

Auton keskikulutus oletusnäytöksi
Ekoniksit
Nykyauton mittariin saa eri näyttöjä. Laita oletusnäytöksi polttoaineen keskikulutus sadalla kilometrillä. Säästät polttoainetta, kun seuraat kulutusta ajaessasi. Nopeutesi laskee automaattisesti huippuarvoista  ja ajo muuttuu ekologisemmaksi. Et enää kaahaile, etkä tee turhia ohituksia. Palkkioksi säästät heti selvää rahaa.

Unohtuiko viinipullonkorkinavaaja?
Ruoka ja juhlat
Unohtuiko korkkipullonavaaja? Saat avattua viinipullon sytkärin tai tulitikkujen avulla. Poista korkkia ympäröivä muovi tai paperi. Pidä sytkärin tai tulitikun liekkiä pullonkaulalla nesteen ja korkin väkissä kohdassa, johon jää pieni määrä ilmaa. Korkki kohoaa pois itsestään.

Kylmälaukku juhlissa
Ruoka ja juhlat
Hyödynnä kylmälaukkua juhlien aikana.  Tyhjennä laukkuun jääkaapista ne ruokatarvikkeet, joita juhlien aikana EI tarvita, ja vie laukku pois tieltä. Näin jääkaappiin tulee tilaa juhlatarjoiluille. Muista tyhjentää laukku juhlien jälkeen!

Merkitty laturi
Tekniikka
Koristelemalla laturin tietää kenelle se kuuluu. Palautuu myös helpommin omistajalle.

Juoman merkkaus
Ruoka ja juhlat
Merkitse oma juomasi sujauttamalla hiuslenkki juoman ympärille, niin erotat omasi.

Tuoksuva muovikuusi
Ruoka ja juhlat
Kesällä mattojenpesun yhteydessä pese myös muovinen joulukuusi. Mäntysuovan ihana tuoksu säilyy jouluun asti, kun pakkaat kuusen elmukelmuun. Jouluna tunnelmallinen havupuun tuoksu täyttää kotisi!

Ampiaisen poisto asunnosta
Muut
Sisään lentäneestä ampiaisesta pääset kätevästi eroon laskemalla huoneen muut sälekaihtimet paitsi auki olevan ikkunan. Ampiainen hakeutuu valoon eli avoimeen ikkunaan.

Vaikea päätös sovituskopissa?
Pukeutuminen
Olet sovituskopissa, etkä tiedä, kannattaisiko se harmaa paita päälläsi ostaa. Kuulostaako tutulta? Vertaa kuitenkin uutta harkitsemaasi vaatetta vanhaan, päällä olevaan vaatteeseesi. Mikäli vaate ei ole mielestäsi parempi, kannattaa harkita, löytyisikö kaupasta mitään parempaa. Jos ajattelet tällä tavalla vaatekaappisi on koko ajan kestävässä kehityksessä, eikä tule virheostoksia. Tämä niksi pätee myös esimerkiksi kengissä ja silmälaseissa.

Pussiriisin keitto
Ruoka ja juhlat
Pussiriisit on käteviä, mutta tulikuumien pussien käsittely ei. Laita pussin kahvojen läpi puinen kapusta ja aseta kattilan reunoille. Helppo nostaa pussit pois ja valuttaa vedet.

Juhannuksen sipsikulho
Ruoka ja juhlat
Leikkaa sipsipussiin reikä ja tee siitä kätevä tarjoiluastia.

Asunnon viilennys
Muut
Ihana kesähelle, mutta kuuma kämppä? Kun ilma viilenee ulkona, avaa keittiöstä kauimmaiset ikkunat tai makuuhuoneiden ikkunat, ja laita liesituuletin päälle. Äkkiä vaihtuu ilma asunnossa, tämä niksi toimii joka paikassa, jossa on liesituuletin!

Häkkisängystä puuteline
Sisustus ja remontointi
Saat vanhasta häkkisängystä kätevän puutelineen vaikka takkahuoneeseen. Sahaa sängystä jalat pois ja nosta pystyyn päädylleen. Jos sänky on tukeva, voit ottaa pohjankin pois. Vähän kosteatkin puut kuivahtaa kätevästi.

Perunapesuri
Ruoka ja juhlat
Mies keksi uudelleen käyttää yleiskoneen kuluneen taikinakoukun ja uuden vessaharjanpään.

Raparperin lehdet laiturille
Muut
Joka kesäinen harmi on laiturille kakkaavat vesi- ja muut linnut. Keksin jo viime kesänä, että levitän laiturille   raparperin lehtiä. Jos nyt linnut eivät niin karttaisikaan \katettua\ laituria, mutta on huomattavasti  helpompi pitää laituri puhtaana raparperinlehtien ansiosta.  Liatut lehdet on helppo vaihtaa puhtaisiin ja vanhat voi laittaa vaikka kompostiin.

Muistin tueksi kasvimaalle
Piha ja mökki
Säilytä kardemumma- ja vaniljatankoputket. Laita niiden sisälle säilytetyt kapeat jäätelöpuikon tikut tai pahvinpalat, joihin on kirjoitettu vihannesten- tai kukkien nimet. \Tuikkaa\ sitten kasvimaalle kunkin istutetun siemenrivin päähän. Näin muistat, mitä missäkin rivissä on.

Hyttyssavun sytyttäminen
Piha ja mökki
Hyttyssavukierukkaa sytytettäessä yksi tulitikku ei aina tahdo riittää. Sytytä sillä kynttilä ja kasta kierukan kärki sulaan parafiiniin ja ota tuli siihen. Parafiini palaa aikansa ja sytyttää kierukan varmasti.

Ampiaisenkarkotin
Ekoniksit
Jos huoneeseen lentää avoimesta ikkunasta ampiainen, sulje huoneen ovi ja heitä ovenraosta sisään suodatinpussista muotoiltu valepesä. Sen huomatessaan ampiainen lentää välittömästi ulos ikkunasta.

Maljakon toinen elämä
Ruoka ja juhlat
Kaunis kukkamaljakko seisoo turhan usein kaapissa, jos et raski ja kehtaa ostaa kukkia siihen koko ajan. Pidä maljakossa servettejä kahvipöydässä, niin maljakko saa olla koko ajan esillä. Esimerkiksi valkoinen aaltomaljakko on sopiva vaikka isommallekin servettinipulle, ja väriä sisustukseen saat vaihtamalla eri kuosisia servettejä vuodenajan mukaan.

Juustoviipalerasia uusiokäyttöön
Ruoka ja juhlat
Piknik on kova sana kesällä. Eväiden kuljetukseen on nyt ratkaisu, joka lyö laudalta monenmoiset viritykset! Kun isompi Oltermanni-juustopakkaus tyhjenee, sen saa näppärästi uusiokäyttöön eväsleiville- tai pilkotuille vihanneksille ja hedelmille. \n\nEväät sisälle, tarralla kiinni; Näppärää, eikö?

Jos inhoat siivoamista
Kodinhoito
Siivotessa käytän langattomia kuulokkeita. Kuuntelen kännykästä tai läppäriltä äänikirjoja, musiikkia, ohjelmia ja kielikursseja. Tuntuu, että aika ei mene hukkaan, kun samalla on mieleistä kuunneltavaa. Käytän kuunteluun lähinnä Youtubea ja kännykän sovelluksia kuten äänikirjoja ja tilausvideopalvelua.

Käyttöohjeet laitteisiin kiinni
Tekniikka
Teippaa käyttöohjeet laitteiden takaosaan kiinni. Jos ohje on\nliian iso, teippaa edes lappu, missä ohjeet säilytetään ja ostopäivä.

Pullon avaaja polkimista
Ulkoilu
Unohtuiko pyörälenkille lähtiessäsi pullon avaaja? Saat korkin auki helposti polkimen avulla.

Arvotavarat rannalla
Ulkoilu
Ota rannalle lähtiessäsi vauvan vaippa mukaan. Siihen saat helposti laitettua arvotavarasi uimisen ajaksi.

Etikka rikkaruohontorjuntaan
Piha ja mökki
Laimenna etikkaa suihkepulloon ja suihkuttele paikkoihin, joista joudut kitkemään rikkaruohoja. Tehokas ennaltaehkäisy!

Pyykinhuuhteluaineeksi etikka
Ekoniksit
Etikka on erinomainen huuhteluaine pyykillesi, poistaa samalla pesuainejäämät pyykistäsi ja pesukoneestasi. Laita pari korkillista tavallista etikkaa pesukoneen huuhteluainelokeroon. Markkinoilla myydään kallista pyykkietikkaa, mutta tavallinen etikka ajaa saman asian.

Aurinkorasvan levitys
Kauneus ja terveys
Jos et saa itse levitettyä aurinkorasvaa selkään, laita sukka selänpesuharjan päälle ja aurinkorasvaa sukan päälle. Sillä sitten on hyvä sutia rasva selkään ja samalla saa mukavaa rapsutusta.

Ämpäriniksi
Piha ja mökki
Salaojan tarkastuskaivon saat tyhjäksi uppopumpulla, joka on laitettu alaosasta reikäiseen muoviämpäriin. Ämpäri estää kaivoon kertyneen sakan tukkimasta pumppua.

Henkkarit esiin helposti
Ostokset ja asiointi
Joskus ajokortti juuttuu sille tarkoitetun läpinäkyvän taskun sisään lompakossa. Sujauta henkkarin alle jokin muu kortti ja liu'uta henkkari sitä pitkin pois taskusta. Näin ajokorttisi ei jää jumiin taskunreunan saumaan!

Pastaa sipsipussiin
Ruoka ja juhlat
Laita keitetty kuuma pasta tyhjään sipsipussiin, kääri, laita kassiin ja ota mukaan piknikille. Pasta pysyy tunteja lämpimänä. Lisää lautasille pastaa ja esimerkiksi tonnikalaa. Hyvää lämmintä ruokaa ja sipsipussin kierrätystä!

Hyttyset pois!
Muut
Kiinnitä verhonipsulla katkennut hyttyskierukan pala kierukkapidikkeeseen. Näin saat poltettua pienetkin palaset, toimii!

Hammasharjalla maalit pintaan
Kodinhoito
Pikkutarkkaan maalaukseen sopii sähköhammasharjan käytetty harjaosa. Tarvittaessa voi liittää varreksi esimerkiksi puutikun.

Pikaruuan ketsupit käyttöön
Ruoka ja juhlat
En tiedä onko joku muu jo keksinyt, mutta pikaruokaa mukaan otettaessa usein mukana tulee ketsuppia enemmän kuin tarpeeksi. En halua heittää niitä hukkaan, vaan pistän jääkaappiin. Näitä pieniä pusseja on kätevää ottaa töihin mukaan ruokataukoa varten. Ei tarvitse ostaa töihin omaa ketsuppipulloa ja tulee käytettyä nämäkin pois ruuan kanssa, roskiin heittämisen sijaan.

Kynsilakan sopiva lämpötila
Kauneus ja terveys
Kynsilakka levittyy paremmin, mikäli lakan lämpötila on lähellä ruumiinlämpöä. Kynsilakan lämmitys onnistuu kätevästi, kun istut esimerkiksi sohvalla selkänojaan nojaten, jalat suorina edessä ja pidät kynsilakkapullon reisien välissä. Pullo pysyy pystyssä, lähettyvillä ja koko ajan sopivan lämpöisenä!

Virkeä salaatti
Ruoka ja juhlat
Kaupasta kotiin tuomisen jälkeen aseta ruukkusalaatti lasipurkkiin, jonka pohjalla on vettä sen verran, että kasvin juuret juuri kastuvat. Halutessasi laita sekaan myös vähän kasviravinnetta. Salaatti säilyy virkeänä jopa viikkoja, ellet syö sitä jo aiemmin.

Pullokassille uusiokäyttöä
Käsityöt ja askartelu
Pullokassi on oiva apu kirjoneuletta kutoessa. Jokaiseen pullopaikkaan oma lankakerä ja langat pysyvät järjestyksessä ja ovat helposti saatavilla.

Pääsiäisruoho jatkokäyttöön
Piha ja mökki
Älä heitä lastenlasten pääsiäisruohoja menemään, vaan istuta ne esimerkiksi orvokkien kanssa samaan ruukkuuun. Saat kauniin kukka-asetelman pienellä vaivalla.

Ajan muovaamat tiilet
Piha ja mökki
Vanhoista tiilistä saa kauniin, jopa ympyrän muotoisen, kukkapenkin pihalle, kun hyödyntää ajan saatossa käyriksi kuivuneita tiiliä reunoille.

Sekajätelaatikon tilansäästäjä
Kauneus ja terveys
Roskalaatikkoon mahtuu huomattavasti enemmän pusseja, kun tallot varovasti suljetun pussin päälle saaden ilmat pois ja uudelleen tallot murskaten tuotteet. Pussin koko puolittuu.

Lemmikin turkin selvitys
Lemmikit
Unohtuuko pitkäkarvaisen lemmikkisi, esimerkiksi kissan, turkinhoito? Hanki useampi selvityskampa ja sijoittele niitä lemmikkisi lepopaikkoihin. Aina, kun lemmikkisi on rentoutunut ja antaa helpommin käsitellä, sinulla on kampa käden ulottuvilla ja voit helposti ja lähes huomaamatta selvittää vaikka pienenkin osan turkista. Palkitse herkkuraksuilla. Älä kuitenkaan häiritse nukkuvaa eläintä!

Älä kuivata liimapuikkoja
Käsityöt ja askartelu
Pistä avatut liimatuubit ja -puikot minigrip-pussiin, niin eivät kuivu seuraavaa käyttöä odotellessa.

Stressitön ruokabudjetti
Ostokset ja asiointi
Oletko kyllästynyt kulkemaan ruokakaupassa kännykän laskin auki ja jännittämään kassalla, riittävätkö rahasi kaikkiin ostoksiin? Nykyään kaikilla markettiyhtymillä on omat verkkosivunsa, josta ostaa ruokaa kotiin. Niistä näkee kätevästi tuotteiden tarkat hinnat ennakkoon ja voit laskea ostoslistasi tarkan hinnan etukäteen. Näin sinun ei tarvitse pähkäillä budjettiasi kesken ruokaostoksiesi, vaan tiedät että rahasi riittävät!

Vesimelonia helposti
Ruoka ja juhlat
Yksinkertaisella niksillä saat vesimelonia syötäväksi juuri sen verran kuin haluat ja loppu säilyy jääkaapissa: Leikkaa vesimelonista pieni hattu irti. Ota metallinen kahvimitta ja koverra vesimelonista pyöreähköjä paloja sen verran kuin syötäväksi tarvitaan. Loppu vesimeloni säilyy jääkaapissa, hattu suojana, useamman päivän mehukkaana ja valmiina syötäväksi. Palat on helppo syödä kulhosta haarukalla, sotkua ei tule ja ei tarvitse taistella paksukuorisen vesimelonin kanssa tahmean mehun lennellessä ympäriinsä.

Lisää säilytystilaa matkalaukuille
Kodinhoito
Säilytä erikokoisia matkalaukkuja sisäkkäin, jolloin vapautuu säilytystilaa esimerkiksi vaatehuoneessasi.

Näin irrotat hyttyssavut toisistaan
Piha ja mökki
Hyttyssavupaketissa tulee mukana savujen pidike. Taivuta pidikkeessä oleva piikki samaan asentoon, kuin asentaisit siihen hyttyssavun. Erota piikillä savut irti toisistaan. Käy kielurat läpi piikillä molemmilta puolilta ja ne irtoavat ketterästi ja ehjänä toisistaan.

Twistiä Ruotsin-risteilyyn
Matkustus ja liikenne
Laivamatka Ruotsiin, miksei myös Tallinnaan, saa oivan lisämausteen, kun matkan ajan kuuntelee Twin Peaks -televisiosarjan soundtrackia. Pääset tunnelmaan ja nautit pakollisesta pahasta!

Saatko korkokengistä rakkoja?
Kauneus ja terveys
Leikkaa terveyssiteestä sopivan kokoinen pala, ja laita se korkokengät sisälle kannan kohdalle. Näin kenkä ei pääse hinkkaamaan rakkoa kantaan.

Terassipöydän mukiteline
Ruoka ja juhlat
Puutarharymän pöydässä, jossa on reikä päivänvarjolle, voi reiässä pitää varjon sijaan myös kertakäyttömukia. Näin tuuli ei vie kevyttä mukia pois.

Tervetuloa yökylään
Kodinhoito
Hauskan illan päätteeksi voi olla väsyttävää laittaa yövieraille pedit valmiiksi. Siksi yövieraiden lähdettyä vaihdan vierastäkkeihin ja -tyynyihin puhtaat lakanat jo valmiiksi seuraavia vieraita varten.

Ikkunan aukipito
Kodinhoito
Jos ikkuna ei pysy auki tuullessa, laita ohuehko viini- tai mehupullo ikkunakerrosten väliin. Ikkuna pysyy auki, ja juoma kylmänä ilman sähköä!

Hauskat automatkat
Lapset ja leikit
Onko pitkillä automatkoilla tekeminen vähissä? Kertokaa toisellenne vuorotellen vitsejä ja arvoituksia. Voitte myös keksiä niitä itse. Matka sujuu jouhevasti ja nauru on taattu! :)

Roll-on dödö viimeiseen tippaan
Kauneus ja terveys
Roll-on dödön pulloon tahtoo aina pohjalle jäädä deodoranttia, joka ei tahdo sieltä ulos tulla ja käyttämätöntä dödöä menee roskiin turhaan. Pyöreä korkki estää pullon pitämisen ylösalaisin ja aamuisin ei ole aikaa minuuttikaupalla odotella dödön valumista. Säilytä deodoranttia munakupissa, jolloin valuvat loputkin pohjalta roll-oniin ja \tyhjällä\ dödöpullolla saa laitettua vielä viikon, parin dödöt kainaloon!

Jätskin pehmennin
Muut
Jos teet jätskipalloja ja liotat kauhaa kuumassa vedessä, saatat huomata, että jäätelö onkin kivikovaa. Laita jäätelö kuuman veden päälle ja anna olla siinä. Kuuma höyry lämmittää jäätelöä ja pehmentää sen, jotta voit taas jatkaa pallojen tekemistä.

Keksimurskain hernekeittopurkista
Ruoka ja juhlat
Hyydykekakun pohjaan tarvitaan useinmiten keksimurskaa. Saat keksit murskattua helposti kun laitat keksit muovipussiin leikkuulaudan päälle ja painelet ja pyörittelet hernekeittopurkilla. Purkki on juuri sopivan kokoinen käteen ja myös sopivan painoinen kyseiseen hommaan.

Juuston jämät kuorimaveitsellä
Ruoka ja juhlat
Kun juustokimpaleen loppua ei saa enää leikattua höylällä, ota avuksi kuorimaveitsi. Kuorimaveitsellä saat helposti ohuita juustosiivuja leivän päälle.

Saippuakuplat kumossa?
Lapset ja leikit
Kaataako lapsesi saippuakuplanesteen vahingossa kumoon? Säästä arvokas neste sitomalla saippuakuplien astia esimerkiksi puutarhapöydän jalkaan, jolloin lapsen käsi on vapaana leikkiin ja säästytään loiskeilta.

Hylsyt hyödyksi
Piha ja mökki
Tunge vessapaperihylsy molemmista päistä täyteen kuivia risuja niin saat kätevästi sytykkeen takkaan tai grilliin. Säästyy sytykepalojen ostolta.

Itseruskettavan levitys
Kauneus ja terveys
Kalliin erikoiskintaan sijaan voit käyttää itseruskettavan levittämiseen pesusientä.

Rantaloman pelastus
Lapset ja leikit
Jos lapsen uimapatja tai -rengas on pujennut, laita puhjennut kohta leivinpaperin alle, ja silitä korjattava kohta umpeen. Ja vesileikit voivat jatkua!

Älä hävitä miesten kauluspaitoja
Ekoniksit
Leikkaa hihansaumasta hihat pois, jolloin saat siitä uuden, vilpoisen kesäpaidan ja vaaleaa ei ötökätkään himoitse.

Selänraaputin keittiöstä
Kauneus ja terveys
Pastakauha, miten oiva selänraaputin!

Nuku hyvin helteellä
Kauneus ja terveys
Helteellä saat nukuttua paremmin, jos vaihdat peiton kylmällä vedellä kostutettuun pyyhkeeseen. Kostea pyyhe viilentää pitkään veden haihtuessa ja sitoessa lämpöä.

Piparimurskan tekeminen juustokakulle
Ruoka ja juhlat
Pirkka gluteenittomat kaurakeksit murskautuivat rasiassaan ilman monitoimikonetta morttelin nuijaa apuna käyttäen juustokakun pohjaksi. Näppärää, ja piparit säilyivät varmasti gluteenittomina, eikä tarvitse sotkea kippoja.

Ristikoiden täyttäminen
Muut
Ristikkolehden täyttäminen kannattaa alkaa keskeltä. Kun neljä sivua saa täyteen , ne voi repäistä pois. Keskeneräinen löytyy ilman selaamista.

Suojaa puiset ulkopelit
Muut
Puinen Mölkky-peli säilyy pitkään, kun käsittelet palikat ja puulaatikon parafiiniöljyllä. Se suojaa kosteudelta ja lialta.

Kvinoan huuhtelu
Ruoka ja juhlat
Kvinoa pitää huuhdella ennen kypsennystä, mutta siemenet ovat niin pieniä, että menevät siivilästä läpi. Helpompaa on huuhdella kvinoa puhtaassa ja vain tätä varten hankitussa kesto-hedelmäpussissa (esim. Pirkka).

Niskahieronta liukuportaissa
Kauneus ja terveys
Juna-asemilla sekä kauppakeskuksissa liikkuessa hyvän ystävän tai oman rakkaansa kanssa tarjoutuu oivallinen tilaisuus hyödyntää rullaportaissa käytettävä aika suorittamalla niskahieronta kumppanille. Erityisesti alaspäin mentäessä se on todella helppoa ja onnistuu myös ylöspäin mentäessä. Tämä lyhytaikainen hieronta tuottaa mielihyvää molemmille ja parantaa parisuhdetta kiireisessä arjessa.

Hammasharjateline strösselipurkista
Sisustus ja remontointi
Nelilokeroinen kakkukoristepurkki toimii koristeiden loputtua hammasharjatelineenä. Neliosainen kansi lähtee kevyesti vetämällä pois ja esine on huuhtelun jälkeen valmis muuttamaan keittiöstä kylpyhuoneeseen!

Liinavaatejekku
Kodinhoito
Kyllästyin etsimään ja kurkottelemaan liinavaatekaapin eri koreista tarvittavia vaatteita petivaatteiden vaihtoa varten. Niinpä tein kahteen koriin valmiit setit liinavaatteista, kylpy- ja käsipyyhkeistä. Nyt riittää liinavaatteiden vaihdon yhteydessä kipata korin koko sisältö käyttöön ja laittaa tyhjään koriin pesusta tuleva setti valmiiksi seuraavaa kertaa varten! Samalla saa kierrätettyä useampaa settiä vuorotellen ja liinavaatteet kuluvat tasaisemmin.

Kätevän kokoinen pyykinpesuaineannostelija
Ekoniksit
Sukkahousuja ynnä muuta pikkupyykkiä pestessä kannattaa hyödyntää tyhjäksi jäänyt nestesaippuan pumppupullo. Täytä pullo nestemäisellä pyykinpesuaineella, niin saat kätevän kokoisen käsinpesuannostelijan pikkupyykillesi - pesuainettakaan ei hulahda näin kerrallaan liikaa.

Terveeliset rahkajädet
Ruoka ja juhlat
Kun lapsilla tekee mieli jäätelöä, anna heille itsetehdyt marjaiset rahkajädet. Laita paperikuppiin rahkaa ja omavalintaisia marjoja, kuten mustikoita, mansikoita tai vadelmia. Laita mukin päälle muovikelmua tai foliota, sen läpi tikku ja aseta pakastimeen noin vuorokaudeksi. Kun muksut sitten pyytävät jäätelöä, irrota paperikuppi ja tarjoa se heille kylmänä.

Hyttyskieurukanpidike paloille
Piha ja mökki
Kun hyttyskierukka menee paloiksi, ota tyhjä tölkki ja laita siihen vettä. Käännä tölkin klipsu pystyyn ja pujota hyttyskierukan pala siihen. Laita koko komeus lautaselle niin tuhka tippuu siihen. Siirrä välillä kierukan palaa, savuaa hyvin ja pitää hyttyset loitolla.

Lumikolalle käyttöä kesällä
Piha ja mökki
Tuija-aidan leikkaamisesta kertyy paljon havuroskaa. Suurimman osan kerääminen on helppoa ja nopeaa lumikolan avulla, ja loput vähät sitten haravalla.

Nokkoset kätevästi lannoitteena
Sukkahousuniksit
Sukkahousuista saa kätevän kasteluveden lannoittajan täyttämällä ne tuoreilla vastaleikatuilla nokkosilla. Lannoittajasukkiksista liukenee veteen typpipitoista nestettä, joka siirtyy kasteluveden mukana puutarhan kasvien iloksi lisäravinteeksi. Koska nokkoset ovat sukkahousujen sisällä, ei kasvin osat tuki vesiastian hanaa, eikä vesi sotkeennu. Kun tehoineet ovat jo liuenneet, on ne helppo poistaa astiasta ja korvata uusilla lannaoittajasukkahousuilla.

Kamerakoteloiden viidakko
Tekniikka
Jos kamerasi hajoaa, säilytä aina suojakotelo, sillä se käy todennäköisesti uuteen hankkimaasi kameraan, joissa useinkaan ei ole koteloa mukana. Kiikari- ja kamerakoteloita voi myös vaihdella tarpeen mukaan.

Hellejuoma teestä
Ruoka ja juhlat
Lojuuko kaapissa väljähtyneitä teepusseja, joita kukaan ei halua juoda? Laita kannuun kylmää vettä, teepussi, sitruuna tai appelsiini viipaleina ja laita jääkaappiin. Sitä on hyvä juoda pitkin päivää, kun pelkkä vesi ei maistu

Näin saat halvalla tomaatintaimet
Piha ja mökki
Osta puutarhamyymälästä vain pari tomaatintainta, ja saat pian uusia taimia niin paljon kuin tarvitset. Laita taimi tai pari multaan kasvamaan, ja anna niiden lehtihankoihin kasvaa ns. ”varkaat” kohtalaisen hyväkokoisiksi. Normaalistihan ”varkaat” heitetään pois, mutta irrota ne varovasti lehtihangoista ja laita ruukkuun kosteaan multaan. Näin saat uusia tomaatintaimia kasvuun niin monta kuin tarvitset. Varma, halpa ja hyväksihavaittu  tomaatintaimien lisäämiskeino.

Viileästi juhliin
Pukeutuminen
Ahdistaako ajatus hellesään juhlista sukkahousut jalassa? Pistä sukkahousut edellisenä iltana jääkaappiin tai pakastimeen riippuen siitä, kuinka viileästä tunnelmasta tahdot juhlimisen aloittaa!

Siisti sillipurkki
Ruoka ja juhlat
Vanha kahvi- tai teekuppi on \suoja\ sillipurkille. Pöytä pysyy siistinä, ja kupin korvasta on helppo siirrellä sillipurkkia.

Vähennä rasvaa mausta tinkimättä
Ruoka ja juhlat
Puolita voileipien rasvamäärä helposti. Laita kaksi (tai useampia) leipäsiivua päällekkäin, ja sivele levite normaaliin tapaasi vain päällimmäiseen.

Kuuma, etkö saa nukuttua?
Muut
Sipaise kylmägeeliä hartioihin, nilkkoihin ja ranteisiin, johan on cool olo. Ranteiden huuhtelu kylmällä vedellä viilentää myös hetkeksi.

Aina puhdas pöytäliina
Piha ja mökki
Jos pihapöydässäsi on lasikansi, laita pöytäliina lasin alle. Liina pysyy puhtaana siitepölystä ym. liasta.

Hyttyssuoja pesupusseista
Muut
Tarvitsin hyttysiä varten verkon makuuhuoneen pieneen tuuletusikkunaan. Meillä ei ollut kotona hyttysverkkoa, joten askartelin kahdesta sukkien pesupussista verkon ikkunaan ja kiinnitin maalarinteipillä. Vaikutti toimivalta.

Viilennystä helteeseen työpäivänä
Ulkoilu
Laita työpäivän alussa vesipullo työpaikan pakastimeen ja lähtiessäsi aseta se kangaskassiin reunimmaiseksi. Pullo viilentää mukavasti kyljestä, kun painelee kassi olalla helteessä kotiin, ja janon yllättäessä on viileää vettä mukana.

Harventaminen
Muut
Porkkanat saa helposti harvennettua saksilla. Napsi vain mullan rajasta poikki. Pystyy harventamaan jo pienetkin taimet.

Rikkinäiset silmälasit hyötykäyttöön
Muut
Jos muuten hyvistä lukulaseista irtoaa toinen sanka, voi niitä hyödyntää yhä, kun lukee kyljellään maaten. Sanka ei tällöin paina ikävästi korvantausta. Lasit pysyvät kuitenkin hyvin päässä toisen sangan avulla.

Ruoan nopea jäähdytys
Ruoka ja juhlat
Laita tuubi lasipurkin ympärille,kypsä, lämmin jauheliha purkkiin + purkin ja tuubin väliin reippaasti kylmänvaraajia.

Sukkasadettaja
Piha ja mökki
Laita kasteluletkun pää villasukan sisään, niin veden paine ei kaiva kasvualustaa kun kasvit tarvitsevat tehokastelua. Samalla voit itse loikoilla varjossa ja siirtää letkua tarpeen mukaan kasvilta toiselle.

Leivän parasta ennen -päiväys
Ruoka ja juhlat
Kun leipäpussin aukaisee, usein häviää sulkija, jossa on parasta ennen -päiväys. Kun sulkijan kiinnittää leipäpussin reunaan, se säilyy. Leivät pysyvät silti tuoreena, kun pussin vain pyöräyttää kiinni.

Pehmolelu oikealle omistajalle
Lapset ja leikit
Lapset kadottavat pehmolelujaan kotoa poissa ollessaan. Merkkaa lapsen etunimi tai vaikka vanhemman puhelinnumero lelussa olevaan pesuohjelappuseen merkkauskynällä. Kadonnut ystävä saattaa päätyä kotiin nopeasti takaisin.

Suojakotelot siveltimille
Käsityöt ja askartelu
Siveltimet pysyvät hyvässä kunnossa, kun suojaat kärjet leikkokukille tarkoitetuissa säiliöissä.

Muistoja pakastimeen
Ruoka ja juhlat
Kesän tapahtumia voi muistella talvella monella tavalla. Esim. marjojen  pakastuspussiin voi lisätä sisällön lisäksi päivän lämpötilan, jota sitten muistelee talvella. Tai jonkin tapahtuman, kuten oli suurmiesten tapaaminen Suomessa kesällä 2018.

Tee-se-itse kylmäpussi
Kauneus ja terveys
Nyrjähtikö nilkkasi? Kastele kylmällä vedellä muutama arkki talouspaperia, taittele paperit kaksinkerroin ja aseta levynä pakastepussiin. Pussiin tehdyn solmun saa asetettua helposti esimerkiksi varpaiden väliin, jolloin pussi pysyy hyvin kohdallaan! Kun teho heikkenee, pussin voi pakastaa ja käyttää kohta uudelleen.

Lapselle terraario leikkeihin
Lapset ja leikit
Vanhasta, pienestä kaksiosaisesta kasvihuoneesta saat lasten leikkeihin kivan terrarion esim. leluötököille. Sisusta mielen mukaan kaarnoilla, samalleella ja kävyillä. Kuvun voi nostaa pois ja ötökkäleikki voi alkaa!

Voitele helpommin
Ruoka ja juhlat
Turhaudutko hapankorppujen voiteluun? Ei hätää! Hapankorppujen ja näkkileivän voittelusta tulee paljon helpompaa, kun käyttää veitsenterän suoraa reunaa voiteluun! Voi levittyy tasaisemmin eikä voiteluun kulu näin kuin hetki!

Katto- ja lattialistat
Sisustus ja remontointi
Pintaremonttia huoneistossa tehdessä katto- ja lattialistat pitää irrottaa. Jos kunnostaa vanhat listat esim. maalaamalla, ne voi panna takaisin paikoilleen. Irrotettuasi listan merkitse taakse juokseva numerointi, jotta tiedät missä listan paikka on.

Ei kärpästen juoma
Ruoka ja juhlat
Ärsyttävätkö kärpäset ja muut hyönteiset, jotka kärkkyvät lasissasi olevaa juomaa ulkona? Laita lasin päälle muffinivuoka ylösalaisin ja tökkää sen keskelle pilli, niin saat lasillesi kivan kannen ja estät hyönteisten pääsyn juomaasi. Kansi estää myös esimerkiksi siitepölyn ja muut leijailevat roskat.

Tippi sille, jolle se kuuluu
Matkustus ja liikenne
Varmistan etelänmatkoilla sen, että viikon tai kaksi huonetta siistiynyt siivooja saa tipin, eikä sitä saa isäntä. Piilotan tipin esim tyynyn tai lakanan alle, koska siistijä löytää tipin kun vaihtaa liinavaatteet. Piilon osalta vain mielikuvitus on rajana.

Suojalompakko lähimaksukortille
Ostokset ja asiointi
Saat lompakosta turvallisen lähimaksukortille, kun taittelet alumiinifoliosta ison ”setelin” ja sujautat sen lompakon taskuun siten, että lähimaksukortti jää sen sisäpuolelle. Näin estät kortin luvattoman etäluvun.

Ruokahävikki pois
Ekoniksit
Jäävätkö hetken mielijohteessa ostetut salsat tai rahkat kerta maistamisen jälkeen jääkaappiin vanhenemaan ja ruokahävikki harmittaa? Kirjoita purkkeihin tussilla hinta, jonka näet aina kun avaat jääkaapin. Lopulta päiväys on mennyt ja se 4 EURON rahka laitetaan roskiin. Mutta seuraavan kerran kaupassa harkitsetkin kaksi kertaa, ennen kuin ostat vastaavaa.

Onni onnettomuudessa
Kauneus ja terveys
Kun kotona riehuu vatsatautia, kannattaa ruoaksi valmistaa niitä vähemmän terveellisiä herkkuja. Jos tauti sitten iskee, niin jatkossa on yksi kiusaus vähemmän.

Palaneesta pipariksi
Ruoka ja juhlat
Jos kiireessä unohdat keksit uuniin ja poltat ne vahingossa, raasta kekseistä palanut pohja pois ja syö hyvillä mielin tuoreet keksit itse!

Ompeluneula
Käsityöt ja askartelu
Parsinneulaa ei löytynyt niin korvasimma sen klemmarilla. Ja homma hoitui 👍

Kesäpeitto lakanoista
Muut
Kesällä peitto voi tuntua liian kuumalta, pelkkä pussilakana taas liian kylmältä. Laita pussilakanan sisään toinen pussilakana - juuri sopiva peite!

Untuvatakin pesu ilman kuivausrumpua
Kodinhoito
Untuvatakki vaatii yleensä rumpukuivauksen pysyäkseen pöyheänä. Jos et omista kuivausrumpua, kuivata untuvatakki tuulisena päivänä pyykkinarulla. Mitä kovempi tuuli, sitä parempi. Takki pysyy hyvin narulla, kun kietaiset sen narun ympäri ja vedät vetoketjun kiinni. Toimii myös jo kuivuneen takin pöyhötykseen.

Kestokoirankassi
Lemmikit
Kestokassi on mainio myös pienen koiran kantokassina. Laitan kassin pohjalle koiran pedin.

Oiva suojakotelo muistikorteille
Tekniikka
Suklaamunien muovisista sisuskuorista saa näppärän säilytyskotelon esimerkiksi digikameroiden tai kännyköiden muistikorteille. Yhden muovikuoren sisälle mahtuu useampikin muistikortti ja samalla kortit pysyvät suojassa. On kuitenkin hyvä ottaa huomioon, että kotelo ei ole vedenpitävä vaikka kelluukin.

Liikaa boolia?
Ruoka ja juhlat
Jos juhlistasi jää jäljelle raikasta boolia, pakasta se. Voit nauttia sen myöhemmin puolijäisenä slush-juomien tapaan, käyttää mökille mentäessä tai veneolosuhteissa kylmävaraajana ennen sen nauttimista tai juoda sellaisenaan sulatettuna.

Korvisten hätävaralukot
Pukeutuminen
Kun juhlakorvisten lukko on teillä tietymättömillä apuun tulee pyyhekumi. Leikkaa pyyhekumista sopivan kokoinen pala ja käytä korviksen lukkona.

Trampoliinista \turvapuutarha\
Piha ja mökki
Trampoliinin kehikko verkkoineen ilman hyppyalustaa on mainio ratkaisu eläinten, kuten peurojen ja jänisten tuhoja vastaan pikku puutarhassasi! Teet vain haluamastasi materiaalista suoja-aidan verkkoreunojen alaosasta maahan asti ja vetoketjuaukon kohdalle vaikka kauniit portaat verkon alareunaan asti sisä- ja ulkopuolelle. Jos katat verkolla myös päältä, eivät syö linnut mansikoitasi. Sisälle voit ostaa hyllyjä yrttienkasvatusta varten, ruukkuja ja laatikoita, yms.  Tolppien väliin voit myös pujottaa jollekin puolelle kehikon kevyitä köynnöksiä varten. Talveksi voit purkaa kehikon talteen, kuten trampoliinin muutenkin.

Ostokset fillarilla kotiin
Ostokset ja asiointi
Kun olet pyörällä kauppa-asioilla ja reppu täynnä ostoksia: Saat ainakin paahtoleipäpussin kätevästi vaijerilukolla kiinnitettyä pyörän ohjaustangon ympärille.

Lahjapakkausvinkki vaikka ylioppilaalle
Lapset ja leikit
Rahalahjahan se on ylioppilaan toive, mutta kuoressa antaminen tuntui niin tylsältä, joten kirjoitin päivän teeman mukaisia tekstejä päivän värisiin palloihin. Varsinaiseen onnittelupalloon sujautin setelin ja muihin noita viisauden sanoja lainaten muun muassa Scopenhaueria: \Mitä suuremmaksi ilmapallo kasvaa, sitä suuremmaksi tulee myös sen tietämättömyyttä vastaan oleva pinta-ala.\

Tehokas viilennys kesän rientoihin
Ulkoilu
Kesän lämpö saattaa tuntua liian kuumalta autoilun, lenkkeilyn tai muun liikunnan jälkeen. Kannattaa pakata reppuun, vyölaukkuun tai rantakassiin valmiiksi pakastettuja juomapulloja, taskumatteja tai kylmäkalleja. Jääkylmää virvoketta ei tarvitse juoda niin paljon ja niillä voi viilentää liian kuumaa oloa tai rasittunutta niveltä, otsaa tai hartiaa.

Kielitaitoa kehittämään sarjakuvilla
Lapset ja leikit
Hanki luettavaksi sarjakuvia eri kielillä: Lapsille satuina kielikylpy ja suomennos. Koulussa jo kieliä opiskelleille kevyttä lukemista suosituista sarjakuvista Euroopasta, USA:sta tai muualta. Itselle lukemista ja kielitaidon ylläpitoa lomalle, mökille ja rannalle. Laatusarjakuvia lähes kaikilla kielillä kirjakaupasta, netistä tai kirjastosta. Asterix, Lucky Luke, Tintti eurooppalaisista eniten luettuja ja muut yleensä suomennettuna paitsi ulkomailta matkalukemisina.

Putipuhdas kahvin- tai kapselikeitin
Ruoka ja juhlat
Vanha keino on 50 % etikkaa ja vettä; keskiajan keino on tarkoitukseen valmistettu pesuaine annosteluohjeineen. Paras kokeiltu keino on laittaa pesuainetta veteen annostelun mukaan ja lisää kaksinkertainen määrä eli 50% etikkaa. Seos kiehutetaan 4-6 kertaa keittimen läpi. Mitä tummempi kiertovesi, sitä puhtaampi tulos ja kahvin keitto nopeutuu kalkkeutumien ja kahvijäämien poistuttua.

Kaksitahtibensan sekoittaminen
Piha ja mökki
Pieniä määriä kaksitahtibensaa esimerkiksi moottori- tai raivaussahaa varten on helppo sekoittaa, kun mittaat öljyä pesupallolla, jossa on mitat 25 millilitrasta alkaen.

Hammastahna pysyy harjassa
Kauneus ja terveys
Kun peset hampaita sähköharjalla, tahnanokare harjasta tipahtaa suuhusi. Painele tahna sormella harjaksiin, niin peseminen onnistuu paremmin.

Suunta pois byrokratiasta
Ekoniksit
Kelan päätöksissä on mukana määrämittaiset ohjeet valituksien lähettämiseen. Ohjeet vievät vain sivun toisen puolen. Hae verkosta läheisen viher- tai metsäalueen kartta normaalissa suunnistusmittakaavassa ja tulosta se kääntöpuolelle. Nappaa mukaan kompassi, unohda byrokratia ja viilenny loppupäivä metsässä!

Ompelutaso silitystelineestä
Käsityöt ja askartelu
Hyvä taso ompelukonelle on silitysteline. Llaske se sopivalle tasolle. Työn voi helposti jättää kesken, se ei vie pöytätilaa ja on helppo jatkaa ompelua myöhemmin.

Betoninen ulkotulen alusta
Piha ja mökki
Mikäpä olisi tunnelmallisempaa juhlistaa loppukesän hämärtyviä iltoja, kuin sytyttää ulkotulet mökkilaiturille, patiolle, puuaidan tolppien päälle. Ulkotuli kuitenkin kuumenee ja lopuksi polttaa tummat rinkulat puumateriaaliin. Vala itse kuivabetonista alustat ulkotulille. Muoteiksi käy turkkilaisjugurttipurkit ja korkeutena minimissään 2 cm pitää alustat kestävinä.

Kestokassi mukaan kauppaan
Ostokset ja asiointi
Unohtaako puoliso kestokassin aina kotiin tai autoon? Laita kassi lähtiessä roikkumaan kaulaan, niin ei unohdu!

Pussinsulkija korkista
Ruoka ja juhlat
Käytä kermapurkkien korkkiosat pussinsulkijoina. Leikkaa muovinen korkkiosa irti ja pujota pussin suu siitä läpi. Taita pussin suu kierreosan yli ja sulje pussi kiertämällä korkki paikoillen.

Taimenkasvatusastia maitopurkista
Piha ja mökki
Paras taimenkasvatusastia on kyljelleen käännetty maitopurkki. Leikkaa yksi sivu pois, jäta pohja ja purkin avauspää ehjäksi, näin voit sulkea purkin nitojalla. Poistetusta sivusta saa halutessaan väliseinät. Kyljellään olevassa maitopurkissa voi kasvattaa mainiosti esim. kolme samettiruusun tainta. Purkki pitää hyvin kosteutta.

Suklaamansikat
Ruoka ja juhlat
Missä kovettaa sulaan suklaaseen dipatut mansikat? Käännä salaattilingon kulho ylösalaisin ja laita kulhon reikiin coctailtikun nokkaan pujotetut mansikat.

Kylmägeeliä hyttyskarkotteeksi
Ekoniksit
Kylmägeeliä voi käyttää muutenkin kuin lihashoitoon. Mäkärät, hyttyset ja jopa hirvikärpäset pysyvät kauempana, kun laittaa mentholintuoksuista geeliä iholle. Auttaa myös kutiaviin pistoihin ja puremiin. Ekoihmiset voivat käyttää arhoa eli vesiheinää.

Muotoillut pohjat aamutossuihin
Pukeutuminen
Pese pyykkikoneessa vanhojen lenkkareidesi muotoillut irtopohjat ja siirrä ne ainoihin, reinoihin tai muihin aamutossuihisi.  Kävelytuntuma paranee heti, ja voit vaikka juosta postilaatikolle aamulehteä hakemaan.

Paistinpannuille suojapussi
Ekoniksit
Messuilta ja muista tilaisuuksista saa nykyään kankaisia kantopusseja, joita ei voi käyttää kauppakassina pienen koon vuoksi. Kuitenkin ne ovat hyvää materiaalia. Käytän niitä paistinpannujen säilytyspusseina; yksi pannu per pussi ja pannuja voi sitten säilyttää kaapissa päällekkäin kolhiintumatta.

Hiustenvärjäys pienemmällä sotkulla
Kauneus ja terveys
Hiusten kotivärjäyksestä jää usein kaikenlaista pientä, sotkevaa roskaa. Ota sitä varten erillinen pussi mukaan kylpyhuoneeseen. Laita tyhjät värituubit ja muut roskat pussiin saman tien. Näin vältyt kylpyhuoneen roskiksen täyttymiseltä ja tahriintumiselta.

Kukkien kastelu pullolla
Piha ja mökki
Kastelen ruukkukasvit juomavesipullolla, siistä ja helppoa.

Riisiä helposti
Ruoka ja juhlat
Ahdistaako, kun ei tiedä kauanko riisiä pitää keittää? Laita vettä kaksinkertaisesti riisin määrään nähden, niin riisi on valmista, kun vesi on imeytynyt.

Kuuma hellan levy
Ruoka ja juhlat
Kun keitän aamuisin puuroa ennen töihin lähtöä, levy jää kuumaksi. Laitan isohkoon kattilaan kylmää vettä ja sen levylle. Tämä sen takia, että meillä on kissa, joka on sisällä päivän ja hyppii kaikkiin mahdollisiin paikkoihin. Näin se ei polta tassujaan levyllä, eikä saa tuupattua kattilaa lattialle.

Palovaroitin mukana matkalla
Matkustus ja liikenne
Ennakoin ja kuljetan nykyään mukanani paria palovaroitinta jos olemme yötä jossakin muualla kuin kotona. Koska aina ei tiedä onko kyseisen paikan palovaroittimet toimivia.

Pesu ei unohdu
Kodinhoito
Kirjoita vuosi, jolloin pesit peiton, pesu- tai hoitolapulle kynällä tai kuulakärkikynällä pesun jälkeen. Helppo muistaa, jos et pese peittoja vuosittain.

Siivoustossut
Kodinhoito
Käytän mopatessani lattioita siivoustossuina pikkuhousunsuojia. Liimapinta tarttuu mukavasti paljaaseen jalkapohjaan, eikä jalanjälkiä näy parketinkaan pinnalla.

ICE-numerot näkyville
Muut
Tallenna ICE-numerot taustakuvaksi älypuhelimesi lukitulle näytölle. Hätätapauksissa tai puhelimen kadottua yhteyden saa nopeasti.

Jääkaapin huurtuvat lasihyllyt
Kodinhoito
Kesähelteellä jääkaapin ovea avattaessa sen lasihyllyt tuppaavat huurtumaan. Repäise arkki talouspaperia,ryttää palloksi ja laita hyllylle. Paperi imee kosteuden ja huurre katoaa. Vaihda tarvittaessa uusi paperipallo.

Helpotus auringon kuumentamaan asuntoon
Muut
Virittelin pahvilevystä ja vahvasta alumiinifoliosta teipillä keittiön ikkunoiden väliin suojan auringon porotukselta. Aamupäivän aurinko ei enää helteellä paahda keittiötäni tuskaisen kuumaksi. Suoja on hyvä laittaa ikkunoiden väliin, jotta paahde heijastuu mahdollisimman aikaisin takaisin ulos. Toimii mainiosti. Helppo ottaa suoja pois, kun ei paahda. Isoon ikkunaan sitten useampi suoja.

Pyykkiteline verkonselvityksen apuna
Ekoniksit
Kalamiehille tai -naisille pyörivästä pyykinkuivaustelineestä saa hyvän verkkojen selvityspaikan. Laita koukut tankojen päihin ja ripusta verkot telineeseen. Pystyputkea voi joutua vähän jatkamaan, etteivät verkot loju maassa. Helppoa selvittämistä, pyöritä vain telinettä!

Jääkairasta kompostin möyhennin
Ekoniksit
Vanhasta tai käyttämättömäksi jääneestä jääkairasta saa hyvän kompostin sekoittajan. Poista terä, ettei riko kompostoria ja se on valmis. On paljon kevyempi homma kuin lapiointi. Kaira käy myös perunamaalle.

Mokkapalat siististi
Ruoka ja juhlat
Leikkaa paistetun mokkapalojen tai porkkanakakun pohja valmiiksi paloiksi ennen kuorrutteen laittamista. Anna palojen olla paikoillaan,älä erottele niitä toisistaan. Näin saat siistin pinnan kuorrutteelle.

Hammaslanka haltuun
Kauneus ja terveys
Hammaslanka karkaa ikävästi sormien välistä. Tee langan päihin pienet solmut ja iltarutiinit pysyvät paremmin hanskassa.

Koiran eroahdistus
Lemmikit
Meillä on eroahdistuksesta kärsivä koira. Koira tykkää etsimisleikistä. Piilotan aamulla koiralle purutikun kotiin ja lähden sillä välin kun koira etsii herkkuaan. Aamuista onkin tullut koiralle kiva juttu, koska mamman lähtö tietää herkun etsintää.

Tabletin puolitus lusikalla
Muut
Pienen tabletin puolittaminen veitsellä murentaa sen, niin paras ja helpoin väline jakoviivalla varustetulle tabletille on teelusikka. Käännä lusikka alassuin ja aseta puolitettava tabletti lusikan kuperaan \niskaan\.Tabletti napsahtaa siististi puolikkaiksi molemmilla peukaloilla painaen, eikä vaadi voimaa.

Vilvotusta bussiin helteellä
Kauneus ja terveys
Onko linja-autossa tukahduttavan kuuma ja ilmastointi ei oikein toimi? Ota \kylmä-kalle\ mukaan  ja sujauta se huomaamattomasti laukun ja vartalon väliin. Viilentää kivasti ja helpottaa myös kuumia aaltoja.

Valeampiaispesä sukkahousuista
Sukkahousuniksit
Kaikilla ei virkkuukoukku pysy hyppysissä ja suodatinpussit vaativat teippiä tai muuta materiaalia kiinnittämiseen. Sullo sukkahousut toiseen jalkaterään ”palloksi”, 30 sekuntia ja valeampiaispesä on valmis kiinnitettäväksi.

Varma herkkupiilo
Lapset ja leikit
Löytävätkö lapsesi aina herkut vaikka ne olisi piilotettu? Täydellisen herkkupiilon saat tyhjästä kaurahiutalepaketista. Avaa paketti päältä, tyhjennä, laita herkut sisään ja sulje. Kukaan ei osaa etsiä sieltä!

Villasukkien ja talvikenkien säilytysniksi
Pukeutuminen
Keväällä täytyy talvikengät ja talvisaappaat huoltaa kesäteloille. Olisi hyvä laittaa kenkien ja saappaiden sisälle  jotakin, jotta niiden muoto säilyisi hyvin läpi kesän. Itse keksin laittaa kenkien sisälle talvella käyttämiäni paksuja sukkia ja villasukkia. Näin sukat löytyvät helposti, kun kylmä taas tulee ja siinä säästää paljon tilaakin muille säilytystä kaipaaville tamineille!

Merkkitikut kasvimaalle vaivatta
Ekoniksit
Keväällä katkon kovat, paljaat talventörröttäjistä jääneet varret, esimerkiksi puutarhavadelman kuolleet varret ovat hyviä. Katkon ne käsin sopivan pituisiksi. Sitten ujutan tekemäni lapun tai siemenpussin tikun varteen tarpeeksi alas, ettei tuuli vie mennessään. Useimmat näistä talventörröttäjien varsista eivät edes maadu vaan voit käyttää niitä aina uudelleen vuosi vuodelta.

Elävä ovikoriste
Piha ja mökki
Älä turhaan heitä pois kasvistasi katkaisemaasi pitkää rönsyä, vaan tee siitä ovikoriste. Laita rönsyn pää ruusun vesisuppiloon ja täytä se vedellä. Kätke suppilo kranssin pyörteisiin. Käytä esimerkiksi orkideanipsuja tai lankaa sitoaksesi kranssia hieman paremmin muodossaan pysyväksi. Langasta voit tehdä myös ripustuslenkin. Ja tadaa, rönsy jatkaa siinä kasvamistaan kunhan muistat täyttää suppilon silloin tällöin vedellä.

Merkitty kahvimuki
Matkustus ja liikenne
Meillä on mieheni kanssa samanlaiset kahvimukit, jotka otamme aina automatkoille mukaan. Merkitsin omani kynsilakkatäplällä. Nyt ei mene maitokahvi ja musta kahvi sekaisin.

Kärpäsansa viinipullosta
Kodinhoito
Tein banaanikärpäsille ansan tyhjään kauniiseen kuohuviinipulloon. Viininjämät pohjalle, pullon suulle kelmua ja siihen pari reikää. Viininpersot banskupörriäisethän lensivät pulloon. Sama niksi toimii myös  kärpäsille. Vähän kun isontaa kelmun reikää niin paksuinkin kärpänen mahtuu kokemaan huppelikuoleman. Pullosta ei kannata hörpätä!

Metalliset varrastikut puhtaaksi
Muut
Laita perunoiden pesukäsineet käteen ja kastele ne hanan alla. Ruiskauta muutama tippa käsitiskiainetta käsineille. Ota varrastikku peukalon ja etusormen väliin ja hankaa. Puhdasta tulee suitsait.

Eväsleivän pakkaaminen
Ruoka ja juhlat
Tuorekurkku ei vetistä eväsleipääni, kun  suljen leivän ja tuorekurkun pussinsulkijoilla erilleen toisistaan.

Älypeili
Kauneus ja terveys
Älypuhelimen etukamera on oiva peili. Kytke puhelimen etukamera päälle niin sitä voi sitten käyttää aivan hyvin peilinä. Voit tarkistaa esimerkiksi: hiustesi, meikkisi ynnä muiden tilan, jotta onko kaikki ok.

Saksille suojus
Käsityöt ja askartelu
Sakset kulkevat näppärästi eisimeksiksi matkoilla mukana kun suojukseksi laittaa ruusun vesituubin. Mitat täsmäävät täydellisesti.

Sukkakuivatusnipsut uusiokäyttöön
Kodinhoito
Kun vanha sukkien kuivatusteline menee rikki, ota nipsut talteen. Laita vanha verhokisko saunanpesutilan kattoon ja nipsut verhonipsulenkkeihin. Tästä saat uuden kuivatustelineen pienellä vaivalla.

Sinkun teepussipidike
Ruoka ja juhlat
Yhden kupin irtoteepussi levähtää helposti kuumaan veteen tai tahraa alustan. Iso pussinsulkija pitää pussin ja sen sisällön paikallaan

Ötökätön ööli terassilla
Ruoka ja juhlat
Minua ja varmaan muitakin suututtaa, kun istuu kesäterasilla viileä juoma edessä ja ötökät saapuvat tuoppiin kuokkimaan. Otappa talteen sipsipurkin muovikansi ja lyö tuopin päälle hörpyn jälkeen. Sopii kuin valettu useimpiin olut- tai siiderituoppeihin ja mahtuu vaikka farkkujen taskuun.  Eipä juhli ötökät enää minun laskuuni.

Hihat vauvalle
Lapset ja leikit
Kesä ja kuuma, vauvalla hihaton sisällä. Mitä ihmettä pukea käsien suojaksi auringolta tai iltaviileydeltä ulos? Kaapissa on varmasti joku \varabody\ leikkaa haarus irti ja kaula aukosta helmaan halki. Tadaa, tässä kevyt takki suojaksi!

Haravointi ilman rakkuloita
Piha ja mökki
Ei enää rakkuloita peukalohankasiin: Patakintaat käsiin ja haravoimaan pihaa.

Ilmainen raikastin wc-tilaan
Kodinhoito
Toukokuussa metsät ovat täynnä kieloja. Kerää muutama kukkanen, ja saat ihanaa tuoksua wc- tai kylppäritilaan.

Poista lintujen jano
Piha ja mökki
Myös lintuja janottaa. Muovinen joulukuusenjalka seisoo monta kuukautta tyhjän panttina. Nosta se kesäkuukausiksi ulos ja täytä vedellä. Keskelle voit laittaa vaikka kauniin kesäkukan. Sade kastelee kukan ja vaihtaa veden. Jos kuiva kausi yllättää, niin samalla, kun kastelet kukan, hoidat myös veden vaihtamisen ja luonto kiittää.

Vesipyssyt ketsuppipulloista
Lapset ja leikit
Kesä tulee, ja lapset ja aikuisetkin haluavat leikkiä vesileikkejä pihalla. Säästä tyhjentynyt ketsuppipullo ja pese se; saat edullisen kierrätysvesipyssyn. Täytä pullo vedellä. Puristamalla pulloa saat veden suihkuamaan!

Kasvimaan \kartta\
Piha ja mökki
Onko sinulla vaikeuksia muistaa mitä olet kasvimaalla mihinkin penkkiin tai istutuslaatikkoon istuttanut ennen kuin tunnistettavia taimia alkaa nousta? Nappaa puhelimella valokuva ja kuvankäsittelyn avulla kirjoita kuvaan mitä missäkin kasvaa. Nykyisin lähes kaikissa puhelimissa on ohjelma, jolla tämä onnistuu.

Ruusukimpun kauneusunet
Ruoka ja juhlat
Ruusut nuupahtavat helposti maljakossa lämpimänä päivänä, vaikka ruusut olisi vasta saatuja ja imupinta tuore. Pikainen virkistys auttaa. Kaupan ruukkusalaatissa oleva muovikääre on juuri oikean mallinen tukemaan ruusujen kukintoja. Leikkaa vain alaosa maljakolle sopivaksi ja pujota muovi alakautta tukemaan nuupahtaneita kukkia pystyasentoon. Tehosta hoitoa viemällä ruusut viileämpään tilaan tai jääkaappiin.

Puunkantoteline kottikärryistä
Kodinhoito
Jos et omista puunkantotelinettä, kottikärryt ajaa saman asian.  Nostat vain halot sen kyytiin ja työnnät sisälle uunin eteen.

WhatsApp-niksejä
Tekniikka
Haluan joskus korostaa WhatsApp-viestini sisältöä. Silloin joko kursivoin, lihavoin tai yliviivaan tekstin. Kursivointi onnistuu laittamalla lauseen tai sanan alkuun ja loppuun _ alaviivat. _Hei._ Lihavointi tapahtuu laittamalla * tähtimerkit. *Hei.* Yliviivaus onnistuu koukeroilla, ~Hei.~

Whats App-tietosuojaniksi
Tekniikka
Etkö halua vastata Whats App -viestiin heti? Muuta asetukset > tili >  tietosuoja > lukukuittaukset. Näin vastapuoli ei tiedä, oletko lukenut hänen lähettämänsä viestit, ja saat enemmän aikaa miettiä vastausta ilman, että vaikutat epäkohteliaalta.

Kukkapata pallogrillistä
Piha ja mökki
Laitoin vanhan, käyttökelvottoman pallogrillin kannen nurinpäin ja täytin mullalla, pistin kukan siemenet kasvamaan. Nyt odottelen kaunista kukka-asetelmaa. Kansi näyttää aivan padalta!

Sinappia vessapaperissa
Ruoka ja juhlat
Onko sinappi lähes loppu, älä turhaan ravistele käsiäsi kipeiksi. Vessapaperirulla toiminee juuri sopivan kokoisena valutusalustana.

Hävikkismoothie on halpa ja herkullinen
Ruoka ja juhlat
Seisooko pöydälläsi usein vanhenevia hedelmiä: mustia banaaneja, pehmeneviä omppuja? Pilko hedelmät palasiksi ja pakasta sopivina annoksina - saat valmiita, vaihtelevia smoothiesekoituksia! Lisää vain jogurttia, kasvimaitoa, mehua tai mitä haluatkaan, pyöräytä blenderissä ja välipala on valmis.

Koko perheen kokokansio
Lapset ja leikit
Tee tiedostonjakopalveluun (esim. Google Drive)  tiedosto, johon päivität lasten käyttämät vaate- ja kenkäkoot. Jaa tiedosto sukulaisille, niin he voivat sieltä kätevästi tarkistaa oikeat koot lahjaostoksilla tai kirppareilla löytöjä tehdessä.

Kestävä rakkolaastari
Kauneus ja terveys
Kineesioteippi kantapäässä ennaltaehkäisee rakon syntymisen kesäkengissä ja pysyy paikoillaan loistavasti.

Poppanat hyötykäyttöön
Ekoniksit
Jos nurkissasi lojuu ylimääräisiä poppanoita, käytä niitä laudeliinoina. Saat helposti vaihdeltua tunnelmaa värin mukaan.

Muistisääntö hankaussienille
Kodinhoito
Helppo muistisääntö Pirkka-hankaussienille: keltainen keittiö, punainen pesuhuone, vihreä vessa, sininen saniteetttitilat. Aina kun vaihdat sienen, muistisääntö auttaa valinnassa ja aivot saavat virikettä. Ei mene siivouskaapissa sekaisin!

Peppu kuivana piknikillä
Ruoka ja juhlat
Kesällä on ihanaa käydä piknikillä isolla porukalla. Tarpeeksi ison viltin löytäminen kaupoista osoittautui mahdottomaksi haasteeksi, joten ostin edullisen ja kesäisen värisen päiväpeiton ja nurjalle puolelle ompelin vahakankaan. Nyt pysyvät vaatteet kuivana kosteammallakin nurmella ja yhden viltin päälle mahtuu iso porukka nauttimaan eväistä ja kesästä.

Skumppapullollinen saippuaa
Sisustus ja remontointi
Onko sinulla kaunis, pikkuinen skumppapullo? Korkin tilalle kun kiertää pumppupullosta pumpun ja täyttää pullon saippualla, niin vessaan tulee ripaus glamouria!

Hauskaa metallinkierrätystä alumiinipallolla
Ekoniksit
Jogurtti- ja viilipurkkien kansien kierrätys on kivaa, kun niistä kasvattaa ensin pallon. Pompsis pienmetalliastiaan!

Kestävä kurkku
Ruoka ja juhlat
Pilaantuuko ostamasi kurkku liian nopeasti jääkaapissa? Leikkaa kurkun muovikääreestä pieni pala pois myös toisesta päästä. Näin kurkku \hengittää\ eikä pilaannu nopeasti.

Riisin keittäminen siivilässä
Ruoka ja juhlat
Palaako riisi keittäessä pohjaan? Keitä riisi (maustetussa) vedessä siivilässä. Ei muuten pala pohjaan, ja siirtyy kätevästi tarjoiluastiaan.

Herkutteluhimo kuriin
Kauneus ja terveys
Kärsitkö mieliteoista iltaisin? Syö iltapala niin, että olet riittävän kylläinen, ja pese sitten hampaat. Herkutteluhimosi haihtuu kuin tuhka tuuleen hampaiden pesun jälkeen.

Tacoista juustokakkuun
Ruoka ja juhlat
Tyhjentyneistä tacokastikepurnukoista tarjoat ystäville muhkeat pikkujuustokakut. Purnukat kiertoon ;)

Kultaköynnös kiinni
Sisustus ja remontointi
Tällä pidikkeellä kiinnität kultaköynnöksen kätevästi seinään tai kattoon. Lisäät vaan pidikkeitä, kun kukka pitenee.

Kyyneleet kuriin
Muut
Kesän häät ja muut juhlat tulossa ja liikutut tahtomattasi herkästi kyyneliin? Kun silmät alkavat vettyä, ala arvioida, kummasta silmästä tulee enemmän kyyneltä. Huomaat samassa kyynelten vähenevän niin, että arviointi onkin vaikeaa! Toiminut lukemattomia kertoja.

Lelut kuriin
Lapset ja leikit
Hanki olohuoneeseen kaunis kori tai kassi, johon keräät vastaan tulevat lasten lelut. Näin ne on helpompi palauttaa lastenhuoneeseen päivän päätteeksi.

Vanupuikko ja vaikku
Kauneus ja terveys
Kastele vanupuikko, niin se imee vaikun paremmin.

Aina hyvää kahvia
Ruoka ja juhlat
Tyhjennä kahvinkeittimen vesisäiliö ennen lomalle lähtöä kääntämällä koko keitin ylösalaisin. Nautit raikkaasta kahvista myös lomalta palattuasi.

Etkö jaksa sheivata?
Kauneus ja terveys
Jos et jaksa sheivata koko jalkoja, sheivaa vain se osa, mikä jää housunlahkeiden alapuolelle eli siis näkyy sukkien ja housujen välistä. Esimerkiksi shortseissa tämä ei toimi, toimii siis vain pitkissä housuissa.

Matkakalenteri
Lapset ja leikit
Jos tuleva lomamatka jännittää, tee lapselle matkakalenteri. Jokainen \luukku\ vastaa yhtä yötä matkan ajankohtaan asti. Odottaminen on mukavampaa.

Kananmunan rikkominen sotkutta
Ruoka ja juhlat
Kun rikot kananmunan juomalasin reunaa vasten, laita lautanen lasin alle. Helpompi siivota mahdollinen sotku.

Etkö jaksa puhelimessa höpöttäjää?
Muut
Aloita joka puhelu sanomalla \mun akku loppuu just\ niin voit lopettaa puhelun aina, kun kyllästyt.

Kylmälaukku arkikäyttöön
Ruoka ja juhlat
Kesällä ruoka pitää saada nopeasti jäähdytettyä, jolloin laitan ruoan kylmälaukkuun kylmäkallejen kera. Vetoketju kiinni, eikä aikaakaan, kun ruoan voi siirtää jääkaappiin jäähtyneenä.

Viherkasveille kivennäisvettä
Muut
Meillä juodaan kivennäisvesiä ja usein pullon pohjalle jää vettä. Kastelen kukat sillä ja ainakin viherkasvit ovat tykänneet. Kasvit ovat reheviä ja kasvavat hyvin.

Ampiaiskarkotin virkkaamatta silmukkaakaan
Piha ja mökki
Jos virkkuukoukku putoaa lattianrakoon, onnistuu valepesän tekeminen virkkaamattakin. Paperisen valepesän voi tehdä liimaamalla sanomalehtisuikaleita ilmapallon päälle, tai kierittämällä lankaa vaikka tennispallon ympärille. Saman asian ajaa myös sanomalehdestä rypistelty pallo.

Esitysvaatteista logot piiloon
Pukeutuminen
Tyttärelläni oli kevätesitys, johon piti olla täysin mustat vaatteet. Käytössä oli mustat valkoisella tuotelogolla oleva urheilutrikoot. Sen sijaan, että olisimme marssineet kauppaan vaateostoksille, käytin mustaa kineesioteippiä peittämään logon housun lahkeesta ja vyötäröltä. Vaikka tyttäreni harrastaa sirkustaidetta köydellä kieppuen, teippaukset pysyivät hyvin, eikä väliaikainen paikkaus näkynyt lainkaan.

Lapsen SOS-tiedot hoitajalle
Kauneus ja terveys
Kirjoita lapsen SOS-tiedot paperille ja laita ne esimerkiksi lääkekaapin oveen sinitarralla. Näin vieraammallakin hoitajalla on nopeasti riittävät tiedot, jos sattuu hätätilanne.

CurlyGirlin Pirkka-pyyhe
Kauneus ja terveys
Kiireisenä kiharapäänä ei ehdi etsimään Curly girl -metodiin sopivaa mikrokuitupyyhettä. Osta K-ruokakaupasta neljä Pirkka-mikrokuitulattialiinaa ja ompele yhteen. Saat hyvin kuivuvan ja ison pyyhkeen. Lyhyempiin hiuksiin riittää yksikin liina.

Mobiili kuulokepurkki
Tekniikka
Herra Hakkaraisen xylitolipastilli purkista tulee sopiva suojakotelo bluetooth-kuulokkeille tyhjenemisen jälkeen. Pese sisus ja poista purkin ympäriltä halutettasi käärepaperi.

Puhtaat sukat
Pukeutuminen
Vaihda heti töistä kotiin tullessasi likaiset työsukat puhtaampiin kotisukkiin, näin lattia ja varsinkin matot säästyvät likaantumiselta.

Uusi elämä kiukaalle
Ruoka ja juhlat
Puukiuasta uusiessasi vie vanha kiuas pihalle grillipaikalle, jos se on ehjä. Vanha kiuas toimii hyvin savustuspönttönä.

Puuro pilttipurkkiin
Matkustus ja liikenne
Pienelle, tai miksi ei vähän isommallekin, lapselle saat reissuun mukaan helposti terveellisen ja edullisen aamu- tai iltapalan, kun annostelet puuroannokseen tarvittavat hiutaleet valmiiksi pilttipurkkiin. Tarvittaessa purkkia voi käyttää myös nesteen mittaamiseen. Mikro ja astioita on aina löytynyt lainaksi hotellista tai ravintolasta. Tyhjää pilttipurkkia ei tarvitse kuljettaa takaisin kotiin, joten se ei vie turhaa tilaa paluumatkalla.

Kahvikuppi vauvan lautasena
Vauva
Vauvan aloitellessa kiinteitä ruokia ja ruokamäärän ollessa vielä pieni, sopiva astia puurojen ja soseiden syöttämiseen on kahvikuppi, joka ei vie paljoa tilaa tiskikoneessakaan.

Ruodottomat kalapihvit
Ruoka ja juhlat
Kun teet kalapihvejä esimerkiksi ahvenista tai -fileistä, saat niistä ruodottomia, kun kiehautat peratut kalat ensin, poistat niistä ruodot ja vasta sitten surautat kalat lihamyllyllä massaksi.

Palasaippuan käyttö loppuun
Kauneus ja terveys
Kun palasaippua alkaa loppua tulee siitä ohut liuska. Ota siinä vaiheessa uusi saippua käyttöön. Kastele molemmat, liimaa ohut saippua uuden saippuan kylkeen painamalla märät saippuat yhteen ja sivelet ne kiinni toisiinsa. Anna kuivua. Seuraavalla käyttökeralla saippua on kiinnittynyt uuteen saippuaan ja liukenee siitä pikkuhiljaa pois.

Pikastailaus kulmille
Kauneus ja terveys
Helppo ja halpa konsti laittaa kulmakarvat ojennukseen: sipaisu  huulirasvalla huulten rasvauksen ohessa.\nKokemusta on.

Munakennot biojäteastiaan
Kodinhoito
Älä heitä tyhjiä kananmunakennoja sellaisenaan pois, vaan käytä ne biojätepussin pohjalla tukena ja imemässä kosteutta.

Suppilon täyttäminen
Piha ja mökki
Kun liittää suppilon ripustimeen narun ja kiertää narun toisen pään kannun kahvaan,  saa toisen kätensä vapaaksi tyhjennettävän astian käsittelyyn, sillä suppilo ei pääse tutisemaan.

Sateenvarjosta kampaamoviitta
Ekoniksit
Tee itse helposti kampaamoviitta kotiparturointiin rikki menneestä sateenvarjosta. Irrota kangas. Leikkaa sen keskelle pään mentävä reikä. Voit säätää pääntien sopivaksi edestä pyykkipojalla.

Tehokkaasti suoritettu
Muut
Laita jokainen tehtävälistasi tehtävä erillisille post it -lapuille ja laita ne pöydälle, peiliin tai kaapinoveen. Ylimääräiset lappuset häiritsevät ainakin minua, joten tehtävät tulee hoidettua nopeammin ja tulee hyvä mieli saadessaan aina yhden asian hoidettua ja yhden lapun pois.

Kevyttä herkkua kesähelteelle
Ruoka ja juhlat
Kun kaipaat kuumana kesäpäivänä viilennystä, laita viipaloitu omena pakastimeen. Nauti jäätelön sijasta, kevyttä ja hyvää!

Curly girl -kiharat sukkahousuilla
Kauneus ja terveys
Rikkinäisistä sukkahousuista saa leikattua sopivia lenkkejä curly girl -metodin kiharoita varten. Ei haittaa vaikka lenkit likaantuisi.

Kengät kiiltäviksi lapasilla
Pukeutuminen
Unohda kenkäharjat tai irtoliinat: Säästä vanhat lapaset, laita kuluneet sisäkkäin, ja jo on hyvä väline kenkien kiillotukseen ja suojarasvan levittelyyn. Kädetkin pysyvät siistinä.

Mantelilastut kaareviksi
Ruoka ja juhlat
Saat mantelilastuille kauniin kaarevan muodon, kun nostat ne hiukan pehmeinä paistamisen jälkeen kaulimen tai pullon päälle jäähtymään.

Kakkupohjan jämät jälkiruoaksi
Ruoka ja juhlat
Jäikö sinulla kakkupohjasta ylimääräisiä paloja? Älä heitä menemään, vaan murenna ne kerroksittain laseihin marjojen ja kiisselin kanssa. Näin saat nopean jälkiruoan.

Tuorekelmu pakastimeen
Ruoka ja juhlat
Säilytä tuorekelmurullaa pakkauksineen pakastimessa. Jäinen kelmu tulee tasaisesti ulos, katkeaa siististi ja ei takerru itseensä.

Punkinpoisto ilman punkkipihtejä
Lemmikit
Punkinpoisto onnistuu pienellä näpertelyllä myös ilman pihtejä. Tarvitset noin 20 cm ohutta narua, itse käytän hammaslankaa. Tee lankaan solmu, mutta jätä se avoimeksi ja pujota se punkin ympäri. Kiristä punkin ympärille mahdollisimman läheltä päätä ja kierrä punkki irti kuin korkin kiertäisit.

Saumurinlangat
Käsityöt ja askartelu
Saumurinlakoja on joskus vaikea säätää. Vaihda jokaiseen lankapaikkaan eriväriset langat, silloin näät tikistä, mitä lankaa tulee kiristää tai löysätä.

Kalenteri muistaa jemmat
Muut
Kalenteriin  tai puhelimen muistiin kannattaa kirjata erilaiset kausitavaroiden säilytyspaikat: Esimerkiksi toukokuun kohdalle, mihin on syksyllä  laittanut säilytykseen kukkien siemenet, niin sitten toukokuussa kukan siementen kylvöaikaan ne löytää helposti, eikä tarvitse niitä kissojen ja koirien kanssa etsiä.

Myös polvisukat hyötykäyttöön
Muut
Huomasin ulkohuussin katolla olevan ilmanvaihtoputken sihdin rikkoutuneen ja sen seurauksena 2 lintua oli kuollut jouduttuaan huussin alle. Keksin laittaa ohuen tekokuituisen polvisukan ilmanvaihtoputken päälle ja sitaisin sen vielä ilmastointiteipillä putkeen kiinni.   Kuvassa on \sukitettu\ ilmanvaihtoputki.

Sängyn suojaus oksennustaudissa
Lapset ja leikit
Jos lapsesi on mahataudissa, voit välttyä lakanoiden ikuiselta vaihtamiskierteeltä suojaamalla sängyn pyyhkeellä. Levitä iso pyyhe tyynyn alueelle. Sotkut pysyvät pyyhkeellä, eikä lakanoita tarvitse pestä, vain pyyhe!

Sängyn petaaminen nopeasti
Kodinhoito
Jos olet laiska petaamaan sänkyä, rullaa illalla päiväpeite sängyn jalkopäähän. Aamulla voit rullata sen nopeasti takaisin ilman suurempaa ajanhukkaa!

Kuivat juustot pakastimeen
Ruoka ja juhlat
Kuivat juuston loput kannattaa säilyttää pakastimessa esimerkiksi suolaisia piirakoita tai pitsoja varten.

Kangaskasvonaamio kantapäihin
Kauneus ja terveys
Älä heitä kertakäyttöistä kangaskasvonaamiota pois käytön jälkeen, vaan laita se vaikuttamaan kantapäihisi. Saat ihanan pehmeän ihon!

Pitkät kalsarit 2020
Pukeutuminen
Onko ne pitkät kalsarit klassinen erotiikantappaja? Käytä puolisosi leggingsejä tai hanki omia.

Yhden kukan maljakko
Sisustus ja remontointi
Juomatölkki on hyvä maljakko yhdelle kukalle. Sujautat vain kukan pillireiästä tölkkiin. Tökkkejä saa muun muassa K-Citymarketista, jossa paljon erilaisia.

WC-tuoksu tekokukan avulla
Kodinhoito
Oletko ostanut hajuveden, joka ei sitten omalla iholla tuoksukaan hyvältä ja se jää käyttämättä? Voit hyödyntää sen wc-tuoksuna! Hanki vessaan pieni tekoviherkasvi ja suihkauta siihen hajuvettä noin 3-5 suihkausta. Tuoksu pysyy wc:ssä useita päiviä. Ja tekoviherkasvin voi välillä puhdistaa huuhtaisemalla sen veden alla. Meillä vieraat kehuvat aina, että onpa teidän vessassa ihana tuoksu.

Myyräkarkotin ruusunvarsista
Piha ja mökki
Kun leikkaan keväällä ruusuista kuivia, piikikkäitä oksia, työnnän ne myyrien koloihin.

Auton renkaan vaihtajille
Matkustus ja liikenne
Autonrenkaiden merkintään pussin sulkijat sekä pätkä narua. Kestää pesun ja helppo vaihtaa. Parin vuoden tuotekehitys on palkittu.

Vilkun käyttö
Matkustus ja liikenne
Risteystä lähestyessä tulee katsottua liikennettä tarkemmin, kun muistaa takavuosien liikenneopettaja Ensio Itkosen neuvon:  Ei tarvitse vilkuttaa, jos näkemässä on vain talitintti ja mattoja tamppaava naapurin rouva. Jos vilkun napsauttaa päälle puolihuolimattomasti, tulee risteyksestä rutiini eikä aina tule katsottua tarpeeksi.

Pese muovit näin
Kodinhoito
Kierrätettävät muovit pitää huuhtoa tai pyyhkiä, mutta jos kaikki astiat pestään koneella, tuntuu tuhlaukselta \nkäyttää vettä erikseen kierrätettävien pesuun. Tältä välttyy, kun laittaa kierrätettävän rasian käsienpesualtaaseen. Käsiä pestessä saippuavesi putsaa muovin, sitten vain kippaa veden pois ja jättää rasian ylösalaisin valumaan.

Mehun puristaminen kakkutaikinaan
Ruoka ja juhlat
Kun puserrat sitrushedelmän mehua kakkutaikinaan, käytä siivilää, niin siemeniä ei tarvitse onkia taikinasta. Myös hedelmälihan palat jäävät siivilään. Ei tule lisätiskiäkään, jos olet lisännyt jo jauhot siivilän läpi.

Ruukku pysyy pystyssä
Piha ja mökki
Suuri ja kapea ruukku pysyy tuulessa pystyssä, kun työnnät tukevan puisen kepin pohjassa olevasta reiästä maahan ja sen jälkeen täytät ruukun mullalla.

Pikamanklaus kaulimella
Kodinhoito
Kierrä liina tai keittiöpyyhe märkänä tai kostutettuna kaulimen ympärille. Rullaa muutama kerta. Leveämmät kaksin kerroin. Lopuksi \manklaa\ vielä taitekohta. Ei muuta kun kuivatus ja käyttöön.

Hajuton keräys muoville
Kodinhoito
Ostamme silloin tällöin lähdevettä kannun, jonka käytämme. Tyhjään kannuun keräämme puhdistetut kotitalousmuovijätteet. On helppo käyttää ja hajuton.

Turvallisuutta Pirkka-tarroilla
Tekniikka
Uudelleenkäytä hedelmien Pirkka-tarrat: teipin sijaan voit suojata Pirkka-tarroilla käytettyjen paristojen navat tulipaloriskin välttämiseksi.

Kaunis ja kätevä ostoslista
Ostokset ja asiointi
Saat kauniin ostoslistan, kun käytät mainosten tyhjän tilan kirjoittamalla tarvittavat kauppaostokset. Näin säästät myös paperia.

Pullon avaaminen ovella
Ruoka ja juhlat
Kesähelteellä, kun pullonavaajaa ei ole lähettyvillä, kruunukorkin saa auki käyttämällä oven karmissa olevaa vastarautaa.

Matkapakkaukset täyteen
Ekoniksit
Kauneudenhoidon matkapakkaukset voi uusiokäyttää täyttämällä ne uudelleen ruiskua apuna käyttäen.

Vanhat lakanat pihalle
Ekoniksit
Onko lakanasi jo aikansa elänyt sängyssäsi? Lakana toimii hyvin vielä pienten yöpakkasten aikaan kukkapenkissä kukkien ja muiden kasvien suojana.

Säilykepurkkien avaaminen
Ruoka ja juhlat
Säilyjepurkin kannen saa auki perunankuorimaveitsen avulla. Terän kärki on sopivan kaareva ja tukeva, ettei katkea. Paina veitsen kärki purkin kannen ja lasin väliin, jolloin sisään pääsee ilmaa (kuuluu poksahdus) ja kansi aukeaa helposti.

Kottikärryn varustelaatikko
Piha ja mökki
Laita käytöstä poistettu parvekelaatikko nippusitojilla kottikärryjen aisojen päälle. Laatikon pohjaan reiät, nippusitojat  aisan ympäri ja kiristys. Näin saat puutarhatyökaluille kuljetuslaatikon, joka on siellä missä kottaritkin, eivätkä työkalut ole oksien ja muiden seassa.

Muovisten jogurttipullojen kierrätystä
Käsityöt ja askartelu
Pienistä juotavista jogurttipulloista syntyy mahtava oviverho, kun mukaan liittää puisia askartelupalloja. Helppo tehdä ja kevyt hyödyntää missä vain.

Eläintenkarvat pois huonekaluista
Lemmikit
Laita kertakäyttökäsineet käteesi, kostuta niitä vähän, kun poistat käsin karvoja huonekaluista ja sängynpeitteistä. Karvat lähtee, ja voit kätevästi laittaa karvoineen päivineen ne roskiin.

Ulkolämpömittarin hyötykäyttö
Muut
Ostin ulkolämpömittarin, joka on pyöreä. Siinä oli teline kiinnitystä varten. Otin sen pois, lähti helposti. Nyt jäi pyöreä kiekko, joka sinitarralla kiinnittyi helposti jääkaappiin ylimmälle tasolle valon alapuolella. Suomessa on vanhoja kaappeja, joista mittari puuttuu.

Sammaleenpoisto maalaustelalla
Piha ja mökki
Pihalaattojen välistä saat kätevästi sammaleet raaputettua pois maalaustelalla, joka on kiinnitetty jatkovarteen.

Ei lennä linnut ikkunaan
Ekoniksit
Jätä vapun serpentiinit ikkunaa koristamaan niin eivät linnut törmäile ikkunalasiin! Samalla saat piristystä sisustukseen 🙂

Kupu pyöreälle näkkärille
Ruoka ja juhlat
Pidätkö isosta pyöreästä näkkileivästä, mutta sen säilyttäminen keittiön kaapeissa on hankalaa suuren koon vuoksi? Kakkukupu on oiva apu näkkileipälevyjen säilyttämiseen, sillä paketillinen näkkileipiä mahtuu juuri sopivasti kuvun alle. Kuvun ansiosta näkkileivät eivät pääse pölyyntymään ja sitä voi säilyttää esimerkiksi keittiön pöydällä.

Pekonit pannulle duona
Ruoka ja juhlat
Paista pekonit pannulla kaksi siivua päällekkäin. Näin pekonit paistuvat nopeasti ja saat kätevästi koko paketin mahtumaan kerralla pannulle. Pekonit tulevat pinnalta rapeiksi ja jäävät sisältä mehukkaiksi.

Kuivausteline amppeleista
Ekoniksit
Kukka-amppeleista voi irrottaa amppeliruukun pois ja käyttää amppelin kannattimet hyötykäyttöön kuivatustelineenä.

Paperia säästävä ostoslista
Ostokset ja asiointi
Käydessäsi ruokaostoksilla ota kuitti talteen. Laita kuitti jääkaapin oveen ja käyttäessäsi jonkin tuotteen, yliviivaa se kuitista. Tällöin näet helposti mitä tuotteita sinulla on jäljellä. Ota kuit(e)ista kuva kännykällä, kun olet lähdössä kauppaan ja vältyt hävikiltä!

Tiskaajan märät kainalot
Kodinhoito
Käsintiskatessa tahtoo vesi valua aina käsivarsia pitkin kohti kainaloita, kun nostelee tiskejä kuivumaan. Leikkaa esimerkiksi vanhasta T-paidasta hihat ja pyöräytä ne ranteisiin nauhoiksi. Valuva vesi jää niihin, ja käsivarret ja kainalot pysyvät kuivina.

Taikinakulhon nopea puhdistus
Kodinhoito
Taikinakulhon pesu vedellä on työlästä ja kuluttaa paljon vettä. Anna kulhon reunoille jääneen taikinan kuivua hetki ja raaputa taikinan rippeet helposti pois.

Korjaa sukkahousut näin
Ekoniksit
Vahvan sukkahousun rikkoutuneen alaosan (kantapää,varpaat,päkiä) korjaus: Katkaise nilkasta ja ompele siksak-ompeleella siihen nilkkasukka.

Vältä tunkkaisuutta
Kodinhoito
Haiseeko paitasi joskus tunkkaiselta, kun otat sen kaapista? Ota aina alin silitetty paita.

Pyykkinaru retkelle tai mökille
Muut
Retkeily- ja mökkikauden alkaessa on hyvä ottaa mukaan pyykkinarua vaatteiden kuivatusta varten. Pyykkipoikia ei tarvitse, kun narun pingottaa kaksinkertaisena puiden ympärille. Märät vaatteet voi pujottaa kahden narun väliin roikkumaan, jolloin toinen naruista jää vaatteen ulkopuolelle pitäen sen paikoillaan narulla 😊

Kierrätettävä suolasirotin
Ekoniksit
Etenkin pääsiäisenä perheissä syödään paljon yllätysmunia ja lelujen muovikapseleita jää nurkkiin. Kapselista saa oivan suolasirottimen, kun sen toiseen päähän tekee terävällä piikillä muutaman reiän. Tämä särkymätön suolasirotin kulkee kätevästi vaikka vappupiknikille, ja käytön jälkeen sen voi huoletta kierrättää.

Kumihanska maalisudille
Piha ja mökki
Onko maalausoperaatio meneillään, mutta homma jää jostain syystä kesken ja jatkuu vasta seuraavana päivänä ja siveltimen peseminen tuntuu äsyttävältä? Käytä maalatessa kertakäyttöisiä kumihanskoja. Maalaamisen lopettaessa pidä sutia kädessä ja vedä kumihanska kädestäsi sudin päälle, solmi hanska ranteen kohdalta kiinni. Suti ei kuivu, vaan pysyy pehmeänä ja on maalausvalmis, kun sen ottaa hanskasta pois.

Tasapaino paremmaksi
Kauneus ja terveys
Onko tasapainosi rapistunut tai haluat muuten petrata sitä? Aloita treenaus jo nyt. Kävele paksupohjaisilla kengillä mukulakivikaduilla niin paljon kuin mahdollista. Mukulat kenkien alla pistävät skarppaamaan kävelyssä ja kehittävät tasapainoaistia.

Koiravahti kamerasta
Lemmikit
Mietitkö, mitä koirasi tekee yksin ollessaan? Jätä tietokoneen web-kamera kuvaamaan koirasi toimia sen jäädessä yksin kotiin, ja kotiin tullessasi voit videolta tarkistaa, onko koira ollut esimerkiksi haukkumatta tai mikä on häiriökäyttäytymisen laukaissut.

Termarin puhdistus ruokasoodalla
Kodinhoito
Termoskannut ja -pullot saa näppärästi puhdistettua laittamalla noin 1 tl ruokasoodaa kannuun tai pulloon ja täyttämällä se kiehuvalla vedellä. Anna seoksen vaikuttaa noin 15-30 minuuttia. Termarin sisään pinttynyt kahvi nousee pintaan ja sitten vain huudellaan hyvin useamman kerran.

Grillin puhdistus vedellä
Ruoka ja juhlat
Puhdistat kaasugrillin helposti, kun laitat lämmöt vielä päälle ja otat astiaan vettä, jossa kastat puhdistusharjaa. Märällä harjalla saat grillin puhtaaksi höyrypesun tapaan.

Vanha takki halaussuojaksi
Lapset ja leikit
Varaa itsellesi autoon vanha takki, vaikka polvipituinen. Vedä takki päällesi, kun haet lapset päiväkodista. Näin voit heti ottaa syliin ja halaukseen mahdollisesti kuraiset lapset. Omat työvaatteesi pysyvät siistinä.

Itse tehty vauvan velli
Vauva
Saat helposti tehtyä itse vauvalle vellijauhetta, kun otat tavallisia puurohiutaleita ja hienonnat ne KUIVANA sauvasekoittimella jauheeksi. Jauheesta on helppoa ja nopeaa keittää vauvalle velliä veteen tai vaikka rintamaitoon.

Silmätipat lapselle
Kauneus ja terveys
Silmätippoja lapselle laitettaessa räpsyvät silmät hyvin herkästi. Ota kiinni yläluomesta, niin silmää ei voi räpsyttää ja tipat menevät hyvin keskelle silmää.

Siisti ja kaunis ”ilmoitustaulu”
Ekoniksit
Kaksi sisustukseen sopivaa narua vedetään oven ympäri korkeussuunnassa ja solmitaan kauniiksi rusetiksi. Siihen voi ripustaa pienillä tai suurilla pyykkipojilla kauppalistat, onnittelukortit ja kaikki tärkeät muistettavat.\nHyvästi teipit, tarrat ja magneetit. Ei jää jälkiä maali- tai muihin pintoihin, ja on kaunis katsella.

Pellavaliinoista kylpypyyhkeitä
Käsityöt ja askartelu
Leikkaa iso pellavaliina keskeltä kahteen osaan ja päärmää reunat. Saat kaksi isoa ja imukykyistä kylpypyyhettä. Halutessasi voit ommella tampit. Pellava vain paranee ja pehmenee käytössä.

Rahkapurkkien puhdistus kierrätykseen
Ekoniksit
Rahka- ja jogurttipurkkien puhdistaminen muovinkeräystä varten onnistuu kätevästi, kun otat kaksi samanmallista purkkia, lisäät toiseen hieman vettä, asetat purkit päällekkäin ja ravistat purkkeja muutaman kerran kädessäsi. Purkit puhdistuvat riittävästi ja vettä säästyy. Puhdistuksessa voi käyttää esimerkiksi tiskausvettä.

Seinäkello pöytätuulettimesta
Sisustus ja remontointi
Kun pöytätuuletin menee rikki, tee siitä kaksi seinäkelloa. Irrota metalliosat ja poista etuosasta keskellä oleva muovi. Tue takaosa ennen koneiston kiinnitystä. Liimaa tulostimella tarra-arkille tulostamasi kellotaulu muoviin, laita se paikoilleen ja kiinnitä kellonkoneisto ja viisarit.

Sipulit paloiksi saksilla
Ruoka ja juhlat
Saat sipulit pilkottua helposti ja nopeasti saksilla. Kuori sipulit, leikkaa ne viipaleiksi ja sitten ne saksilla pieniksi.

Kukkakeppien terotus
Muut
Kynänteroitin on paras terotusväline, jos kaikki kukkasten tukikepit on menneet poikki tai haluat itse tehtyihin keppeihin terävän kärjen.

Rasvat loppuun
Kauneus ja terveys
Pieniin rasvapulloihin jää pohjalle tuotetta. Kun leikkaat pään pois ja suljet sen pinnillä, saat kaikki rasvat käyttöön, eikä loppu pääse kuivamaan.

Keksien murskaus kaulimella
Ruoka ja juhlat
Helppo ja siisti tapa murskata esimerkiksi digestive-keksit juustokakun pohjaan: Laita 4 murskattavaa keksiä pussiin (2 vierekkäin, 2 peräkkäin - ei päällekkäin) 3 l pakastuspussiin ja käännä ylimääräinen osa pussista päälle, etteivät murut luiskahda pussin suusta pöydälle. Rullaa keksit kaulimella murskaksi. Sitten vain kaadat keksimurskan pussista kulhoon.

Neulepuikko apuna keittiössä
Kodinhoito
Onko sinulta lennähtänyt vahingossa lieden alle pilleri tai tärkeä pikkuesine? Ota noin 35 cm pitkä neulepuikko, jonka toisessa päässä on stoppari. Ujuta puikko lieden alle ja liikuttele hitaasti niin, että saat \vedettyä\ esineen pois piilostaan. Pariinkymmeneen vuoteen en ole neulonut, mutta useamman kerran tuona aikana puikko on ollut tarpeen keittiössä! :-)

Pilttipurkista tulppa lavuaariin
Kodinhoito
Pilttipurkin kannesta saa sopivan tulpan lavuaariin, jos tulppa on hävinnyt.

Kengännauhojen vaihto
Pukeutuminen
Kun kengistä täytyy vaihtaa nauhat esimerkiksi pesua varten, ota kengistäsi ensin kuva, niin saat nauhat takaisin samalla lailla.

Pyykkipussi paidasta
Kodinhoito
Saat kätevän pussin esimerkiksi isosta paidasta. Laita pyykit paidan keskelle ja ota nurkat yhteen. Näin saat puhtaat pyykit helposti kannettua narulta viikkauspaikalle, eikä tipu sukkia matkan varrelle.

Punainen lukuvalo
Muut
Haluatko lukea illalla sängyssä ja kumppanisi nukkua? Käytä otsalampun punaista valoa, niin et häikäise nukkujaa.

Sähköhammasharjasta kasvoharja
Kauneus ja terveys
Vanhasta sähköhammasharjan päästä saa hyvän kasvoharjan. Puhdistusainetta naamaan ja hammasharja päälle. ☺️

Hiustenvärjäys tahroitta
Kauneus ja terveys
Kun värjäät itse hiukset, levitä kosteusvoidetta hiusrajan ympäri niskaa ja korvanlehtiä myöten. Näin väri ei tartu ikävästi ihoon ja samalla saat kosteushoitoa ihollesi. Suojakäsineetkin pysyy paremmin käsissä, kun voitelet kädet ennen käsineitä, kuivat kädet tykkää!

Elinluovutuskortti talteen
Muut
Kännykän lukitusnäyttökuvana elinluovutuskortin kuva todistaa toiveeni ja siinä se joka kerta muistuttaa tärkeästä asiasta, että kuollessani voin mahdollisesti parantaa ja pelastaa jonkun toisen elämän.

Dosetti yllätysmunan kuorista
Ekoniksit
Yllätysmunan keltaisista sisuksista voi tehdä helposti dosetin. Teippaa tai liimaa 7 sisusta vierekkäin ja saat viikon dosetin. Vaihtoehtoisesti voit myös laittaa sisukset tyhjään kananmunakennoon, jolloin saat suuremman dosetin.

Kännykän kuoret kuntoon
Ekoniksit
Jos sinulla on mustat \läppäkuoret\ kännykässäsi ja ne ovat kuluneet niin, että vaaleaa pintaa näkyy kuorten alta, ota musta permanenttitussi ja väritä kulumat mustiksi. Ja kuoresi ovat taas kuin uudenveroiset!

Uimakassi pyyhkeestä
Käsityöt ja askartelu
Uimisen jälkeen märät uikkarit ja pyyhe laitetaan usein kangaskassiin, joka kastumisen seurauksena alkaa usein haisemaan todella pahalle. Ompele uimakassi pyyhkeestä, jolloin kassin kastuminen ei haittaa.

Kannat pois tomaatista
Ruoka ja juhlat
Jos tomaatin kannan leikkaaminen ja vetisten siementen leviäminen ei innosta, saa kannan kätevästi ja siististi pois omenan siemenkodanpoistajalla, kun tomaatti on vielä kokonainen.

Selkää säästävä narukahva
Piha ja mökki
Laitoin talikkoon kuvassa näkyvän selkää säästävän nostokahvan. Siinä noin 45cm pitkät narut menevät muoviputkikahvan läpi. Tämän kahvan avulla voi kumartelematta nostella puutarhassa turpeita ja rannalla vaikka juurakoita ja kiviä.

Tomaattituki parvekkeelle
Piha ja mökki
Ripusta ompelulanka tai siima parvekkeen tuuletustelineeseen. Toiseen päähän voi solmia koukun, jolla saa tuettua tomaatintaimen rungon. Pituutta voi helposti vähentää tomaatin kasvaessa ja lanka on huomaamaton!

Kierrätysmagneetit metallikorkeista
Käsityöt ja askartelu
Kierrätä lasipullojen metallikorkit hauskoiksi magneeteiksi. Korkkeihin voi liimata myös kuvia.

Rieskoja lapsille
Ruoka ja juhlat
Arkiset, hävikkiä vähentävät puuro- ja juuresrieskat maistuvat lapsille erinomaisesti, kun haarukan sijaan painaa niiden pintaan kuviot piparimuoteilla. \Hattivattileivät\ ovat meillä suosiossa!

Täydelliset hampurilaispihvit
Ruoka ja juhlat
Eikö jauhelihapihvit pysy kasassa? Muotoile jauhelihasta pihvejä leivinpaperille ja pistä pakkaseen. Paista jäisenä kuumalla grillillä, saat kasassa pysyviä täyslihapihvejä!

Tomaatit marjanpuhdistimeen
Ruoka ja juhlat
Pieniä tomaatteja on hyvä kypsytellä marjanpuhdistimessa. Siihen mahtuu vaikka kilon verran luumutomaatteja ilman, että ne olisivat toistensa päällä. Pesun jälkeen ne myös kuivuvat puhdistimessa. Tässä niiden kypsyyttä on helppo tarkkailla ja käyttää kypsyneet ensin. Puhdistimia voisi laittaa päällekkäin sopivien kiinnitysosien avulla.

Suklaahippuja sekunnissa
Ruoka ja juhlat
Onko suklaan pilkkominen vaikeaa leivontaan ? Pidä levyä pakkasessa noin 1 tunti.  Pidä pakkauksessaan tai laita kestävään pussiin ja käytä lihanuijaa  tai vasaraa sen hajottamiseen. Tulee kivoja sattumia.

Tilausapua baariin
Ostokset ja asiointi
Hälyisässä baarissa joutuu huutamaan baarimikolle tilauksen ja ääni meinaa lähteä, kun joutuu toistamaan itseään. Kirjoita kännykän näytölle, minkä juoman haluat ja näytä baarimikolle, asiointi on huomattavasti helpompaa.

Täydellinen munakas
Ruoka ja juhlat
Tympiikö herkästi pohjaan palava munakas? Laita suljettavaan pakastepussiin 2 munaa, mausteet, 2 rkl vettä, haluamasi lisukkeet ja sulje pussi. Puristele ainekset sekaisin ja laita kiehuvaan vesihauteeseen 13 minuutiksi. Täydellinen munakas joka kerta ilman turhaa tiskiä ja pelkoa palamisesta.

Saunaan!
Muut
Oletko kyllästynyt kertakäyttöpefletteihin, siihen kun muovilta tuntuva osa tarttuu joko lauteeseen tai pehvaan? Osta kertakäyttölakanoita ja leikkaa noin 40 cm x 40 cm paloja. Ajaa asiansa loistavasti, ei hiosta ja häviää yhtä helposti kuin kertakäyttöpefletit. Yhdestä lakanasta saa 30-45kpl rättejä, joten on selvää säästöä!

Terveellinen banaanijäätelö
Ruoka ja juhlat
Etkö keksi mihin voisit käyttää ylikypsän banaanin? Kuori banaani, soseuta se haarukalla kulhoon ja laita pakkaseen. Voilà! Kotitekoinen, makea ja superterveellinen jälkiruoka on valmis parin tunnin kuluttua.

Sälekaihtimen narujen valkaisu
Kodinhoito
Valkaise sälekaihtimen tummunut naru: Vedä sälekaihtimet ihan ylös. Upota sälekaihtimen naru juomapulloon, jossa on valkaisuvahvuista laimennettua vesi-kloriitti -liuosta. Sulje pullo korkilla ja anna pullon roikkua ikkunanpielessä yön yli. Seuraavana päivänä poista naru pullosta ja pyyhkäise narua kuivemmaksi. Laske sälekaihtimet alas. Kaihtimen naru on puhtaan valkoisen näköinen.

Näin vältät parkkisakot
Ostokset ja asiointi
Laita ostarille lähtiessäsi parkkikiekko oikeaan aikaan jo kotoa lähtiessäsi. Parkkipaikalla ajatukset harhailevat ostoslistassa ja ruokalajeissa, jolloin kiekko helposti unohtuu.

Raastettu sitruunankuori talteen
Ruoka ja juhlat
Sitruunankuori maustaa montaa herkkua, mutta raasteen kaiveleminen irti raastinraudan väliköistä on hankalaa. Apuun tulee leivinpaperi! Pingota raastinterän päälle leivinpaperia ja pitele kiinni napakasti. Raastaessa paperi antaa myöten terien kohdilta, ja kaikki tarvittava määrä jää leivinpaperiin, josta se on helppo pyyhkäistä käyttöön.

Muistisääntö huolehtijalle
Matkustus ja liikenne
Kun lähdet reissuun, lukitse ulko-ovi esimerkiksi vasemmalla kädellä. Ei tarvitse lomalla huolehtia lukitsitko ulko-oven tai jäikö hella päälle, kun muistat tehneesi sen erikoisella tavalla!

Nappikuulokkeet järjestykseen
Tekniikka
Nappikuulokkeet aina solmussa? Laita kuulokkeen johto pienellä hiusklipsillä kiinni. Nopea laittaa ja aukaista, eikä johdot enää sotkeudu.

Mikroniksi lämmittäjälle
Ruoka ja juhlat
Kun lämmität ruokaa mikrossa, aseta ruoka renkaan muotoon niin, että keskelle jää aukko. Ruoka lämpenee huomattavasti tasaisemmin!

Ostoslista lapselle
Ostokset ja asiointi
Kun laitat lapsen asioille kauppaan, leikkaa esimerkiksi kermapurkin kuva mainoksesta ja liimaa ostoslistaan, niin lapsi tietää minkä kerman ostaa.

Huuhdo keräysmuovit
Ekoniksit
Likaisia muovipakkauksia ei kannata erikseen keräykseen pestä, eikä edes huuhdella: Laita rasia tai muu pakkaus pesualtaan pohjalle, niin se huuhtoutuu riittävästi lähes itsekseen kattiloita tai muista astioita huuhdellessa.

Matkakokoiset pullot
Kauneus ja terveys
Säästä hiusvärien hoitoaineputelit ja huuhtele ne. Voit täyttää ne uudelleen ja ottaa vaikka matkalle mukaan pieniksi hoitoaine- ja shampoopulloiksi.

Maskaa tekokasvit aidoiksi
Kodinhoito
Ostitko vääränsävyisen meikkivoiteen, kulmakynän tai itseruskettavan? Ei hätää, nyt voit \huijata\  tekokasvit aidomman näköisemmäksi: Sivele tarkasti väriainetta kasvin reunoihin, juuriin ja latvoihin. Näin syntyy illuusio hieman kuivettuneesta, mutta elävästä kasvista. Myös teroituspuikolla tai puukolla saat \rouhittua\ varsista aidomman näköisemmän.

Käyntikortit muistilapuiksi
Ekoniksit
Kierrätän omat ja muidenkin vanhoilla tiedoilla olevat käyntikortit muistilappuina töissä! Kirjoitan niihin muun muassa työtehtäviä, mitä pitää tehdä. Kiireisin työ on nipussa ylimpänä.

Koristeet säilöön kirjekuoriin
Käsityöt ja askartelu
Ota talteen postissa tulleet ikkunalliset kirjekuoret. Säilytä niissä kausikoristeet (joulu, pääsiäis jne). Ei tarvitse kirjoittaa sisältöä kuoreen, kun näet sen kuoren päältä.

Curly Girl -jalkahoito
Kauneus ja terveys
Kun olen Curly Girl -metodia varten keittänyt pellavansiemengeeliä ja puristanut geelin nilkkasukan läpi, voi sukan sisälle siementen sekaan sujauttaa jalan. Kuoriva ja kosteuttava jalkahoito on valmis 10-30 minuutissa.

Tiukan paidan sisäänajo
Pukeutuminen
Näin saat tiukan, tönkön tai karhean tuntuisen t-paidan sisäänajetuksi: Levitä vaate suihkun lattialle suoraksi, kastele kädenlämpöisellä vedellä ja hiero kauttaaltaan tai vain \mukavoitettaviin\ kohtiin hiustenhoitoainetta. Yhden t-paidan käsittelyyn käytän noin 2 rkl mietoa hoitoainetta. Venyttele kangasta napakasti, mutta tasaisesti, ettei paidasta tule toispuolista tai venähtänyttä. Huuhtele ja anna kuivua rauhassa. Jos materiaali tuntuu venyvän nopeasti, kuivata vaakatasoon suoristettuna. Kokeile ja toista käsittely tarvittaessa. Jämpti 100% puuvillateeppari piti venyttää 2-3 kertaa, jotta oli hyvä. Sain noin puolikkaan koon lisättyä tällä, tilaa hengittää ja liikkua paidan yhä ollessa sopivan kokoinen. Käytön ja pesun jälkeen yksi käsittelykerta riitti tuloksen takaisinsaamiseksi. Älä käytä koneellista kuivausmenetelmää tai pese vaatetta ennen käyttöä koneessa, sillä liian kuuma kutistaa tekstiilihuokosia.

Pumppupullo siivousaineille
Kodinhoito
Uudelleenkäytä kosmetiikasta ja hiustenhoitotuotteista jäävät pumppupullot. Saat kätevät annostelijat ilmaiseksi siivousaineille!

Auton vahaus tennissukalla
Muut
Levitä nestemäinen vaha auton päälle käytetyllä tennissukalla ja kiillota kuivalla tennissukalla. Sukka menee kätevästi käteen ja sen voi myös pestä seuraavaa käyttöä varten.

Juomapullo pyöräkorissa
Ulkoilu
Terveellisiin elämäntapoihin kuuluu palauttavan veden nauttiminen, myös pyörälenkin aikana. Kiinnitä riittävän pitkä nippuside lenkiksi pyöränkoriin ja nosta lenkki juomapullosi ympärille. Niksi toimii turvavyön tapaan ja estää pullon tippumisen korista pomppuisella tiellä. Niksi estää myös pullon kaatumisen, jolloin juomasi saattaa tippasta maastoon, mikäli korkki valskaa.

Keppihevoselle suitset ja ohjat
Lapset ja leikit
Älä heitä vanhoja rintaliivejä hukkaan. Saat irrotettavista olkaimista oivat ohjat ja suitset keppihevoselle kesän kirmailuihin!

Jonotus hyötyajaksi
Ostokset ja asiointi
Voit hyödyntää jonotusajan terveyskeskuksessa tai Kelassa varaamalla mukaasi mukavan kirjan. Jonotus voi kestää pitkäänkin. Kun aika on arjessa kortilla, ei lukemiseenkaan tahdo riittää aikaa. Kivaa kirjaa lukiessa pinna ei jonottaessa kiristy ja aika rientää kuin siivillä.

Muistijuttu autoillessa
Matkustus ja liikenne
Kun ajelen autolla, niin funtsasin aina maantiellä, että kun tulee kilpipaikka, niin kumpi oli moottoritielle ja kumpi sivutielle. Sitten keksin lauseen \sininen vie sivutielle ja vihreä valtatielle\.

Partaterät puhtaiksi
Ekoniksit
Kertakäyttöpartaterät tuppaa menemään äkkiä tukkoon parrasta jo muutaman käyttökerran jälkeen. Pidennä terän käyttöikää puhaltamalla paineilmalla terä määrätyn väliajoin puhtaaksi. Jos ei kotona ole mahdollista puhaltaa, niin sitten huoltoasemalla renkaitten täyttöpisteellä.

Autonrenkaan merkintä varastoon
Matkustus ja liikenne
Renkaanvaihdon yhteydessä renkaan paikka unohtuu. Merkkaa venttiilinhattuun hopeatussilla ve, vt, oe, ot, ja rengassarjaa vaihtaessa vaihda hatut varastoon menevään sarjaan. Näin löytyy renkaan edellisen vuoden paikka ja voit ennakoida kierron: edellisen vuoden eturenkaat taakse ja renkaat kuluvat tasaisesti.

Kevätsiivous muuttotyyliin
Kodinhoito
Usein muuttaneena huomaan, että muutossa pääsee eroon turhasta ja ylimääräisestä tavarasta. Kuvittele tekeväsi muuttoa ja käy kotisi läpi. Näin pääset eroon tavaroista ja vaatteista, joita et enää tarvitse.

Peruutusvahti
Matkustus ja liikenne
Talliin peruuttaminen saattaa olla hankalaa ilman tutkaa tai kameraa. Ripusta sählypallo narulla katosta roikkumaan siten, että se kopsahtaa auton takalasiin halutulla etäisyydellä takaseinästä.

Lieden säädinnupit puhtoisiksi
Kodinhoito
Useimpien liesien nupit lähtevät irti suoraan vetämällä. Pese ne astianpesukoneessa muiden tiskien kanssa. Rasvat lähtevät ja nupit hohtavat kuin uudet.

Stailaa juomapullo sukalla
Ekoniksit
Etkö halua käyttää enää muovisia juomapulloja? Vanhasta lasisesta pullosta (kuvassa glögitiivistepullo) saat vanhan eriparisukan kanssa helposti persoonallisen juomapullon kesäksi.

Tomaatin lannoitus
Piha ja mökki
Tomaattien lehdet kertovat paljon: Olet lannoittanut liikaa, jos lehdet ovat voimakkaan vihreät ja latvat sykeröityvät. Liian vähäisestä lannoituksesta kertoo, jos lehdet ovat heikko kasvuisia ja  vaaleita.

Kesäkukkien siemenet
Muut
Kovakuoriset ja isot kesäkukkien siemenet kannattaa liottaa pari tuntia vedessä ennen kylvämistä. Näin siemenkuori pehmenee ja itää paremmin.

Gallonan kierrätysastia
Ekoniksit
Tyhjästä neljän litran tuulilasin pesunestepakkauksesta saa leikkaamalla yhden ylänurkan pois kelpo metallinkeräysastian roskavaunun viereen.

Päivänvarjon tuulikäärö
Piha ja mökki
Hedelmäpuiden runkosuojana käytettävä muovikierre käärii isot puutarhavarjot myrskynkestävästi.

Haiseva jätesäiliö
Piha ja mökki
Hajuvesipullon jämät kun tyhjentää roskikseen, niin pahin lemu peityy.

Dosetti kananmunakennosta
Kauneus ja terveys
Kananmunakennosta helppo dosetti: Snapsikupit vaan sisään, vitamiinit tai lääkkeet kuppisiin ja kansi kiinni.

Parvekevarjo
Piha ja mökki
Tarvitaan vanha lampunjalka, sen päähän sidotaan naruilla kiinni parista kohtaa kauniin värinen sateenvarjo. Tulee hyvä varjo parvekkeelle, eikä liian iso, ja sen saa otettua pilvisen aikana helpolla pois, eikä se  pimennä kukkia auki ollessaan siinä lähellä tai sisällä ikkunalasin takana.

Vaatteiden helppo ja kestävä nimikointi
Lapset ja leikit
Lasten vaatteiden nimikointi onnistuu helposti lentopallossa käytettävän sormiteipin avulla. Tussilla nimi teippiin ja liimataan vaatteeseen. Pysyy loistavasti haastavammissakin kohteissa, esimerkiksi villasukissa, hanskoissa ja pipoissa. Kestää mukana myös pesussa!

Pilttipurkki puhtaaksi
Ekoniksit
Pilttipurkin kierrätyksessä kuluu paljon vettä, kun sitä yrittää huuhdella puhtaaksi. Laita purkkiin hiukan vettä ja kansi kiinni. Ravista, ja lika irtoaa!

Kutisevat laput vaatteissa
Kodinhoito
Alushousuista leikatut pesuohjeet tuppaavat silti kutittamaan, koska niihin jää terävät kulmat vaikka kuinka tarkkaan niitä leikkaa. Ja jos leikkaa liikaa, tulee vaatteeseen reikä. Leikkaa lappu pois loivan pyöreästi, näin ei jää kutittavia, teräviä kulmia.

Pussinsulkija kukkakeppiin
Ekoniksit
Eikö kasvi tukeudu kukkakeppiin? Leipäpussinsulkijalla saat kätevästi tuettua kasvin, ja pussinsulkijakin pääsee uusiokäyttöön kukkakepissä.

Kumppanuuskasvit
Piha ja mökki
Vihannesten makuun vaikuttavat myöskin lähellä kasvavat kumppanuuskasvit. Esimerkiksi tomaatti ja basilika ovat hyviä kavereita sekä kasvaessa että lautasella. Kasvata siis basilikaa tomaatin taimien juurella. Ne viihtyvät hyvin yhdessä ja tukevat toistensa makua.

Ilmakiekko tai vauhtipyörä
Käsityöt ja askartelu
Nyt tyhjät teippirullat saavat uuden elämän, samoin vesivärit, öljyvärien loput ja sormivärit. Liimaa rullan sisään jotain pikku tavaraa esimerkiksi suklaamunista, kuivakukkia, käpyjä jne. Kenen vauhtipyörä on nopein, kenen ilmakiekko ihanin?

Kävelysauvojen tassut
Ulkoilu
Vanhat kävelysauvan tassut voi korvata vesiletkun pätkällä. Leikkaa letkua noin sentin yli piikistä. Pikaliimalla saat hyvin kiinni.

Säilytyskori kestokassista
Ekoniksit
Jos säilytyskorit ovat vähissä, saat niitä helposti lisää, kun taitat kestokassin yläreunan puolesta välistä kassin sisäpuolelle ja lopuksi vedät reunat tasaiseksi. Valmis! Narut voi laittaa taitetun reunan taakse. Valmiin \korin\ voi nostaa kaapin hyllylle.

Sosepussit mehujääksi
Lapset ja leikit
Sujauta lasten hedelmäsosepussi pakastimeen ja anna jäätyä kunnolla seuraavaan päivään. Leikkaa leipäpuukolla alaosa poikki ja purista mehujää ulos syötäväksi. Myös korkista voi pitää kiinni, niin kädet ei jäädy. Hyvää ja terveellistä niin vauvoille, lapsille kun aikuisillekkin. Passaa hyvin myös monen allergisen ruokavalioon <3

Pysy kauniina
Kauneus ja terveys
Lopeta ihohuokostesi tukkiminen meikeillä ja ihosi palaa pian normaaliin terveeltä näyttävään ja kauniiseen kuntoon.

Kirvat pois paprikasta
Ekoniksit
Valitettavasti meidän ihmisten lisäksi paprika on myös kirvojen herkkua. Onneksi kirvat eivät voi sietää samettiruusun tuoksua. Istuta siis samettiruusua paprikan taimien viereen.

Helppo valeampiaispesä
Ekoniksit
Rullaa harmaa villasukka palloksi ja kiinnitä se  terassin kattoon. Ampiaiset käyvät siinä pörräämässä, mutta eivät tee pesää. Helppo valepesä.

Rairuohon elämä jatkuu
Piha ja mökki
Kun pääsiäinen on ohi ja piha talven jäljiltä rikki, voit korjata rairuohoilla nurmikkoa.

Ammeen uusiokäyttö
Lemmikit
Jos on jäänyt vanha lasten amme käytöstä lasten vartuttua, laita se käyttöön koiralle. Tykkää pärskytellä ja hyppiä siinä, niin meidän koira tekee, saa samalla purkaa energiaa samalla siinä.

Kurkkujen kirvoille kyytiä
Ekoniksit
Kun kasvatat kurkkuja itse saat häädettyä kirvat ja härmät ilman myrkkyjä, kun istutat kurkun juureen basilikaa ja sametinkukkaa.

Ruokailuvälineet kenkälaatikkoon
Muut
Muuttaessasi pakkaa ruokailuvälineet kannelliseen astiaan kuten kenkälaatikkoon, niin eivät välineet kulkeudu pitkin muuttolaatikon pohjia. Näppärä nostaa suoraan kaappiin uudessa kodissa.

Lumput banaanipussiin
Ekoniksit
Pyydä lähikaupasta banaanipusseja. Kerää niihin loppuunkäytetyt vaatteet ja rikkinäiset kengät. Näin sinun ei tarvitse ostaa kaupasta muovipussia kierrätystä varten. Vaateliikkeet ottavat vaatetekstiilin vastaan VAIN muovipussissa ja itse käytän kangaskassia kun käyn kaupassa. Banaanipussit menisivät vain polttojätteeseen.

Julisteet seinälle tyylikkäästi
Sisustus ja remontointi
Pienet julisteet, kortit ja kuvat saa kiinnitettyä tyylikkäästi metallinväriseen henkariin pyykkipojilla, jonka jälkeen ripustetaan taulukoukkuun. Useammasta henkarista saa sommiteltua seinälle upean kokonaisuuden ja \näyttelyn\ kuvia on helppo muuttaa mieleisekseen.

Jäähylaatikko leluille
Lapset ja leikit
Lasten leluilla oli tapana vallata joka nurkka talosta. Pikkuautoja ja legopalikoita löytyi milloin mistäkin. Ongelma poistui, kun otin käyttöön ison laatikon, johon keräsin löydetyt lelut jäähylle. Lapset saivat lelut takaisin, kun ne olivat olleet kolme päivää laatikossa. Pikku hiljaa jokainen lelu alkoi löytää takaisin lasten leikkihuoneeseen ja omille paikoilleen, kun lempilelua ei saatu leikkeihin mukaan.

Pikabiopussi
Kodinhoito
Kun seuraavan kerran ostat pikaruokaa mukaan, älä heitä roskiin paperipussia, jossa ruoat ovat, vaan käytä se biojätepussina. Usein pohjalla on jo valmiina serviettejä, jotka imevät suurimman kosteuden pois.

Parasta ennen -päiväys maustepurkkiin
Ruoka ja juhlat
Kun täytät lasisia maustepurkkeja pussiin pakatuilla mausteilla, leikkaa uusi Parasta ennen- päiväys pussista ja liimaa se teipillä purkin kylkeen. Päiväys purkissa kertoo totuuden sisällön iästä, ja on edullisempaa ostaa pusseihin pakattuja mausteita kuin aina uusia lasipurkkeja.

Molluskojen poisto
Kauneus ja terveys
Molluskojen, kuten meilläpäin sanotaan, poistoon on hyvä konsti heti aamulla herättyä kastaa sormi aamusylkeen ja pyyhkäistä molluskojen päältä. Aamusylki on niin voimakasta, että ne häviävät vähitellen. Toista useampana aamuna, kunnes ovat hävinneet. Tepsii myös syyliin.

Pääsiäisruoholle perinteinen kasvatusastia
Ekoniksit
Kierrätä pääsiäiseksi ostamasi pahvinen mämmirove/tuokkonen sen tyhjennettyä: Huuhtaise tuokkonen ja kuivata se. Leikkaa suojakannesta lisäpohja näin muodostuvalle astialle. Säilytä seuraavaan pääsiäiseen odottamaan multaa ja siemeniä.

Katkennut puutappi irti
Sisustus ja remontointi
Jos purkamastasi huonekalusta on katkennut puutappi esimerkiksi kuljetuksen aikana, ruuvaa pitkä ruuvi puutapin tynkään ja vedä tappi irti. Tämä onnistuu, jos tappia ei ole liimattu kiinni.

Hiustenkuivatus
Lapset ja leikit
Kätevä hiustenkuivaus\pyyhe\ varsinkin pienille pitkähiuksille: Vähän pieneksi jääneet legginsit saavat uuden käytön. :) Laita legginsit pesun jälkeen päähän kuin pipo. Voit tehdä nutturan pultuista ja kääntää kumminauhan alle tai jättää pupun korviksi. Pysyy leikissäkin mukana, ja hiukset mukavasti kuivaa.

Kimalaiset ulos hylsyllä
Ekoniksit
Keväisin kimalaiset eksyvät sisälle ja ne on vaikea ottaa kiinni ja kuljettaa ulos. Hyvä keino pyydystää kimalainen ikkunasta on talouspaperirullan hylsy. Hylsyn toiseen päähän teipataan kirkas muovi ja toinen pää painetaan kimalaisen ylle siten, että se joutuu putken sisään. Muovipäästä kurkistetaan, kun kimalainen lentää muovilla suljettuun päähän, sitten painetaan käsillä kiinni toinen pää hylsystä ja kuljetetaan hyönteinen pihalle.

Paperipaino kahvakuulasta
Muut
Kahvakuula toimii hyvin paperipainona, ei lähde paperit ja muut kovallakaan tuulella lentoon.

Muovinarua pullosta
Ekoniksit
Jos jaksaa nähdä hieman vaivaa, muovipullosta voi tehdä esimerkiksi saksilla narua leikkaamalla pullon ylhäältä alas pulloa ympäri kiertäen. Tämä on oivaa kierrättämistä ja narun tärkein ominaisuus on sen kutistumiskyky; kun narua lämmittää liekillä, se kutistuu ja liitos tiukkenee.

Lemmikin karvoista eroon helposti
Kodinhoito
Lemmikkien karvat on helppo irroittaa esimerkiksi auton kangaspinnoilta silikonisella patakintaalla. Kaavi kintaalla istuinta tai lattiamattoa, ja karvat irtoavat ja menevät rullalle, jolloin ne on helppo imuroida tai jopa poimia käsin pois.

Mukitelineestä korutelineeksi
Sisustus ja remontointi
Ota mukiteline uusiokäyttöön kylpyhuoneeseen. Siihen on kätevä ripustaa korut, hiuslenkit ja muut tarvikkeet. Liimaa sopivaan kohtaan vielä magneetteja hiuspinnejä varten ja nekin pysyvät kivasti tallessa.

Tee-se-itse -kaatonokka muropakettiin
Ruoka ja juhlat
Leikkaa muropaketista yläkulma pois, samaten sisällä olevasta muropussista. Saat kaatonokallisen muropaketin pienellä vaivalla. Murot eivät enää lentele pitkin pöytiä.

Avaimille oma paikka
Muut
Seilaavatko pyörän ja muut avaimesi epämääräisissä säläpurkeissa? Maustehyllyssä usein ylähylly on viraton, korkeintaan tyhjiä purnukoita sisällään. Puhdista purkit ja merkkaa ne, jotta tiedät mikä avain lymyää missäkin yksiössään.

Sukat eriparia?
Ekoniksit
Vie eriparisukat mökkikäyttöön päivin öin.

Tee valeampiaispesä tennispallosta
Piha ja mökki
Tee valeampiaispesä vanhasta, harmaasta villasukasta ja tennispallosta tai sählypallosta ja narusta. Laita villasukka pallon päälle ja sido narulla tiukasti ja leikkaa ylimääräinen pois. Näin voit kiinnittää valeampiaispesän esimerkiksi nastalla kattoon.

Näppärä ostoslista kauppareissulle
Ostokset ja asiointi
Rautakaupan maaliosastolla asioidessasi ota muutama ylimääräinen maalien värisävykortti mukaasi ja käytä ne ostoslistoina kauppareissuillasi. Värikkäät kortit piristävät arkista kaupassakäyntiä ja niihin mahtuu kirjoittamaan isonkin perheen ostokset.

Kuoharin korkki irti
Ruoka ja juhlat
Jos kuoharin korkki ei liikahda, laita valkosipulinpuristin korkin ympärille, tee pieni vääntö ja johan poksahtaa.

Sekuntikello sydämestä
Lapset ja leikit
Jos lapsilla tulee kinaa, kun toinen laskee liian nopeasti kirkonrotassa ja muut eivät ehdi piiloon, niin kehota käyttämään ”sydänsekkaria”. Sydän lyö normaalisti vähän yli 60 kertaa minuutissa. Jos laitat käden sydämen kohdalle ja lasket 30 lyöntiä, niin se on melkein 30 sekuntia.

Aikaa viemätön jalkakylpy
Kauneus ja terveys
Ota jalkakylpy illalla tai aamulla hampaita pestessäsi. Näin raikastat jalkasi kätevästi ilman ajanhukkaa.

Kalkkisaostumat pois vessanpytystä
Kodinhoito
WC-pytyn kalkkisaostumat lähtevät helpoimmin, kun tyhjentää kahvinkeittimen kalkinpoistoon tarkoitettua jauhetta pyttyyn pussillisen ja antaa liota. Jos saostumat eivät lähde kerralla, aine kuitenkin pehmentää niitä. Vaikuttava aine sitruunahappo.

Salaattilingosta pesukone
Muut
Jos sinulla on salaattilinko käyttämättömänä kaapissa, tee siitä pikkupyykin pesukone. Ensin laitat pesuainevettä, sitten esimerkiksi huivin ja alat pyörittää. Kun vaate on puhdas, kaada vesi pois ja linkoa pesuainevesi pois, sitten vaihdat huuhtomisveden tai useamman. Lopuksi linkoat veden pois ja laitat kuivumaan. Toimii ainakin huiveissa, rintaliiveissä, sukkahousuissa ja ohuissa nilkka- ja polvisukissa.

Maustesirottimesta hammastikkupurkki
Ruoka ja juhlat
Laita isoreikäiseen maustesirottimeen hammastikkuja. Älä laita liian täyteen, niin ne tulevat hyvin ulos, kun kallistat. Hammastikut pysyvät puhtaina ja niitä on siitä helppo ottaa.

Tulitikut huulipunapuikkoon
Piha ja mökki
Laita tyhjään ja pestyyn huulipuna- tai peitepuikkohylsyyn tulitikkuja ja raapaisupinta toiselta puolelta tulitikkuaskista. Sitten pidät sitä aina mukana, niin et joudu pulaan, jos esimerkiksi grilliä pitää sytyttää.

Linnut kiittää
Piha ja mökki
Lakaise hiustenleikkuun yhteydessä lattialle tippuneet hiukset talteen ja vie ne pihalle. Linnut onnellisina käyvät hakemassa hiuksia pesänrakennustarpeiksi.

Siirretttävä puulato
Piha ja mökki
Käytöstä poistetusta autosta saa kätevän puuladon. Ei tarvitse rakennuslupaa ja voi siirrellä paikasta toiseen.

Keltaiset kananmunat
Sukkahousuniksit
Pujota raaka kananmuna sukkahousujen keskelle, ota molemmista päistä kiinni ja pyöritä kananmunaa muutaman kerran. Keitä muna ja saat keltaisen munan, sillä valkuainen on sekoittunut keltaiseen.

Pölynkerääjä viilipurkista
Sisustus ja remontointi
Jos kattoon pitää porata reikä, pölyämistä vähentää, kun työntää poranterän tyhjän viilipurkin läpi kuppipuoli  ylöspäin, jolloin mujut jää purkkiin.

Ahtaat patterivälit puhtaaksi
Kodinhoito
Ahtaat patterinvälit saa puhdistettua näppärästi. Tarvitset imurin lisäksi vain teippiä, wc-paperirullan hylsyn ja muovisen juomapillin.

Hanskat nippuun kesäksi
Kodinhoito
Kun siivoat eteisestä hanskoja kesän ajaksi varastoon, niputa hanskaparit kumilenkeillä. Syksyn tullen parit löytyvät paljon helpommin säilytyslaatikoista.

Kauniita unia
Kauneus ja terveys
Jos parisuhteessasi on liikaa läheisyyttä, ala käyttää exäsi ostamia alusvaatteita. Toimii!

Pöytätilaa kodinhoitohuoneeseen
Kodinhoito
Loppuuko pöytätila puhtaita pyykkejä viikatessa? Levitä silityslauta lisäpöydäksi.

Paperia käsipyyhkeestä
Muut
Jos kirjoituspaperi loppui, sen voit korvata käsipyyhepaperilla.  Esimerkiksi, jos ensitreffeillä unohtuu kännykkä kotiin, niin käyt vaan vessasta hakemassa käsipyyhepaperia ja veikkaustiskiltä löydät kynän. Näin saat kirjoitettua treffikumppanisi puhelinnumeron talteen.

Saippuakuplapuhallin tiskiharjasta
Lapset ja leikit
Tiskiharjasta saa tukevan saippuakuplapuhaltimen, kun siitä irroittaa pois irroitettavan harjapään.

Korut talteen yöksi
Kauneus ja terveys
Pienet korvakorut ja sormukset saattavat karata yöpöydältä yön aikana. Kerää ne kellon hihnaan talteen ja sinun ei tarvitse etsiä niitä aamulla, vaan pujotella helposti paikoilleen.

Esteettinen vaippapussi
Vauva
Ovatko kaupan vaippapussit sinustakin rumia? Jos haluat vaipat esteettisesti esille, laita ne paperipussiin.

Matikkapeli yllätysmunan koteloilla
Lapset ja leikit
Tarvitset tyhjän 15 munan munakennon ja 4-6 yllätyskoteloa. Kirjoita munakennon riveihin pistemäärät. Laita munakenno pöydälle. Sovi heittokierrosten määrä ja se, miltä etäisyydeltä ”palloja” heitetään. Jokainen saa heittää vuorollaan kaikki pallot kerran. Eniten pisteitä saanut voittaa.

Passisäilö aprikoosipussista
Matkustus ja liikenne
Pirkka aprikoosien pussista saat läpinäkyvän pussin, jossa on kulmissa valmiiksi vahvistetut reiät. Niihin narut ja matkalla tarvitsemasi asiakirjat pysyvät paidan alla tallessa ja ovat näppärästi saatavilla.

Maustevoi grilli- ja liharuoille
Ruoka ja juhlat
Saat maustevoin liha- ja grilliruokien lisäkkeeksi muotoiltua helposti, kun laitat pehmeän maustetun voimassan leivinpaperille, ja sen jälkeen laitat massan pituussuunnassa halkaistun talouspaperirullan sisään. Pyörittele rullaa niin, että voimassasta muodostuu tasainen pötkö ja laita massa kylmettymään jääkaappiin. Massan jähmettymisen jälkeen leikkaa voiseoksesta tasaisen pyöreitä siivuja.

Vauvan sukan pukeminen
Lapset ja leikit
Vauva-arjessa vapaana on välillä vain yksi käsi, joka tekee pukemisesta haastavaa. Pienet sukat saa vauvan jalkoihin, kun taittaa varresta pari senttiä ulkopuolelle. Kun sormet asettaa taitoksen alle, voi sukan suuta venyttämällä pujottaa sen jalkaterään käyttämällä sitä ainoaa vapaata kättä.

Näin siirrät leivinpaperin kakun alta
Ruoka ja juhlat
Leivinpaperin ottaminen valmiin kakun alta on haastavaa, kun olet leiponut keksipohjaisen kakun irtopohjavuokaan. Laita leivinpaperi irtopohjavuokaan kahdessa tai neljässä osassa. Paperin saa näin kätevämmin nykäistyä osissa valmiin kakun alta kuin yhden kokonaisen paperin.

Rätinroikotin sukkanipsusta
Kodinhoito
Sukkapaketin nipsun saa kätevästi roikkumaan kuivauskaapin ritilään. Siihen sitten keittiörätti kuivumaan. Rätti kuivuu nopeasti, eikä ole tiellä.

Aurinkorasva-apu meikkisienestä
Ulkoilu
Käytä vanhaa meikkisientä tai osta meikkisieni aurinkovoiteen levittämiseen kasvoille. Voit myös käyttää puoliksi täyteen puhallettua ilmapalloa tai sukkahousujen irtileikattua kärkeä, jos meikkisieni uupuu. Enää ei mene aurinkovoidetta silmiin, eikä kasvoille jää valkoisia läiskiä. Myös aurinkovoiteen kulkeutuminen hiuksiin on suojattu.

Pistaasin avaus tölkkiklipsulla
Ruoka ja juhlat
Pistaasipähkinän kun avaa esimerkiksi tölkin klipsulla, niin säästyy kynnet! Pistaasipähkinäkuoren puolikas toimii myös.

Jatkovarsi rengas-avaimelle
Matkustus ja liikenne
Autoon renkaita vaihtaessa tulee usein tilanne, että pyöränpultti on tiukasti kiinni, eikä ole ottaa rautaputkea jatkovarreksi. Apu löytyy soralapiosta, jossa on metallivarsi. Avaa kahvan kiinnitysruuvi, vedä kahva pois ja  jatkovarsi on valmis käyttöön: Laita putki rengasavaimen jatkoksi ja väännä varovasti, silä vipuvarrenvoima on niin huima, että voit katkaista pultin. Varo kuitenkin lapio-osaa, ettet sillä pyyhi auton kylkeä.

Valumattomat pekonisienet
Ruoka ja juhlat
Tuorejuustolla täytetyt herkkusienet pekoniin käärittynä ovat grillikauden takuueväs. Leikkaa herkkusienten kannasta pala, jonka asetat \tulpaksi\ tuorejuuston ja pekonin väliin. Näin paistaessa tuorejuusto ei pääse valumaan sienestä ulos.

Nuotiomakkarat tortillalevyillä
Ulkoilu
Ota nuotiolle mukaan tortillalevyjä, kun menet paistamaan makkaroita pienempien lasten kanssa. Kun makkara on paistettu, kääritään se viileän tortillalevyn sisään, joka viilentää makkaran nopeasti syöntilämpöiseksi. Myös syönti on helpompaa tortillalevyn kanssa, kun kuuma makkara tai täytteet eivät liimaudu paperiin kiinni tai sotke sormia.

Verhot sukkahousuista
Sukkahousuniksit
Laita vanhat, värikkäät sukkahousut solmulle verhotankoon. Näin saat kivat ja hauskat verhot.

Munalätty vohveliraudalla
Ruoka ja juhlat
Onko munalätyn paistaminen hankalaa? Vohveliraudalla saat helposti paistettua munanlätyn. Tulee todella kuohkeaa.

Makua pannariin dipillä
Ruoka ja juhlat
Lisää suolaiseen pannaritaikinaan dippisekoitusta. Huomioi suolaisuus täytteiden mukaan.

Kissan punnitus laatikossa
Lemmikit
Kattimatit saa kätsyimmin punnittua, kun käyttää hyödyksi niiden luontaista viehtymystä laatikoihin. \n\n💡\n🤓

Kädet puhtaaksi tiskiharjalla
Kauneus ja terveys
Jos sinulla on oikein likaiset kädet, ota tiskiharja ja hiero sillä käsiä. Niin ne puhdistuvat nopeasti.

Paistajan sähkön säästöä
Kodinhoito
Tavallisen sähköuunin lämpenemiseen kuluu lähes yhtä paljon sähköä kuin jos uuni on tunnin päällä. Kun lämmittää uunin ja paistaa kaksi ruokaa peräkkäin, tai esimerkiksi kakun ja ruokaa, toinen lämmityskerta jää pois.  Pitkällä juoksulla sähköä säästyy. Ja uuniruokaa on kahdeksi päiväksi vain lämmittämistä vailla.

Kananmunankeitto
Ruoka ja juhlat
Laita teelusikallinen soodaa veteen, kun keität kananmunia, niin kuori lähtee irti ilman ongelmaa.

Vauvalle paita päälle vaivattomasti
Vauva
Kun vauva täyttää 4 kk, voi bodyn tai paidan pukeminen olla haastavaa, koska vauva availee käsiä nyrkistä ja survoo niitä suuhun. Laita vauvalle tumput käteen pukemisen ajaksi, niin kädet saa näppärästi laitettua hihoihin.

Pyyhkeet uusiksi
Käsityöt ja askartelu
Värjäämällä vanhat pyyhkeet mustiksi saat lapset nopeasti lämpimiksi uimisen jälkeen.

Jäätelöpakkauksen jatkokäyttö
Ruoka ja juhlat
Kun ostat litran jäätelöä pahvipakkauksessa, harvoin se kuluu loppuun ensimmäisellä avauskerralla. Kun olet ottanut pakkauksesta ensimmäisen annoksen, loppu mahtuu kätevästi toisen jäätelömerkin kannelliseen muovipurkkiin. Tämä on kätevämpi ja siistimpi tapa kuin avattu pahvipakkaus pakastimessa.

Hiustenleikkuun jälkeen
Kauneus ja terveys
Hiustenleikkuun jälkeen lyhyitä hiuksia tippuu vielä hetken aikaa päästä, varsinkin lyhyissä kampauksissa. Imuroi hiustenleikkuun jälkeen pääsi näistä ärsyttävistä lyhyistä hiuksista, niin ne eivät enää varise joka paikkaan.

Siisti ruokailija
Ruoka ja juhlat
Käytä lautasliinaa ruokailutablettina. Murut ja muut sotkut jää paperille. Ruokailun jälkeen taita se kasaan, ettei murut putoa pois ja pyyhi siihen suusikin. Pöytä jää siistiksi seuraavaa ruokailua varten.

Nahkavaatteiden keväthuolto
Pukeutuminen
Nahkavaatteisiin, kuten takkeihin ja kenkiin käytettävien nahanhoitoaineiden levitykseen ei kannata hommata erillisiä liinoja. Nahkahanskat käteen, niin hoitoaineen levitys hoituu niillä helposti ja samalla myös käsineet saavat hoitokäsittelyn!

Kuivahtaneet kosteuspyyhkeet
Kauneus ja terveys
Kosteuspyyhkeet pääsevät usein kuivamaan, jos niiden pakkaus on jäänyt vähänkään raolleen. Kuivahtaneet pyyhkeet saa helposti takaisin kosteiksi kaatamalla pakkaukseen muutaman lorauksen kasvovettä.

Muutto
Ekoniksit
Näin vältät muutossa ylimääräisiä roskia ja samalla pakkaat pyyhkeet, kun pakkaat helposti särkyvät astiat. Ota puhtaat käsi-ja keittiöpyyhkeet ja aseta astioihin. Ei tule sanomalehdistä roskaa ja kuplamuovia ei tarvita.

Tiskiveden vähentäminen
Kodinhoito
Pienen tiskivuoren vedet voi tehdä likaiseen kattilaan tai kippoon. Näin ei tarvitse täyttää koko allasta!

Suihkuverho alustaksi
Ulkoilu
Suihkuverhosta saa hyvän alusen rannalle tai piknikille. Hylkii nesteitä, helppo puhdistaa, menee pieneen tilaan ja ei paina juuri mitään.

Ei liikaa limua lapsille
Lapset ja leikit
Limu on yleensä hampurilaisaterian epäterveellisin osa. Sen määrä on helppo puolittaa ottamalla muki puolilleen jäitä. Lapset eivät välitä, ja pysyy sokerin määrä pienempänä.

Arkiruokaruletti
Ostokset ja asiointi
Älypuhelimen muistioon kannattaa listata kaikki toimivaksi todetut arkiruuat. Tämä helpottaa niitä kauppareissuja, kun pää lyö ihan tyhjää. Valitse ruoka listalta vaikka sokkona, jos mikään ei inspiroi!

Hyvinvointia jaloille kahvinporoilla
Kauneus ja terveys
Tee kosteuttava ja elvyttävä jalkahoito käytetyistä kahvinporoista. Sekoita kaksi ruokalusikallista kahvinporoja ja kaksi teelusikallista esimerkiksi kookosöljyä. Hiero jalkoihin ja huuhtele. Kovettumat saavat kyytiä ja sinä iloset ja hyvinvoivat varpaat, ekologisesti!

Jätelajittelu väreittäin
Ekoniksit
Lajittele muovijätteet ja sekajäte erivärisiin pusseihin, niin lapsetkin osaavat laittaa roskat oikeaan astiaan jätepisteessä.

Fritsu pois
Kauneus ja terveys
Jos haluat fritsun pois nopeasti, hiero sitä kevyesti pitkin päivää kosteusvoiteen kanssa. Fritsu häviää noin vuorokaudessa.

Kierrätysniksi virpomiseen
Käsityöt ja askartelu
Pääsiäismunista saatavat pienet muovitavarat voivat saada uuden elämän virpomisoksien koristeina.

Kukkapuuroa aamupalaksi
Lapset ja leikit
Jos pikkuruokailijalle ei aamupuuro maita, muotoile lusikalla puuroon kolot kukan terälehdiksi, ja näihin koloihin sitten kiisseliä tai maitoa. Meidän kolmevuotias on nykyään innokas kukkapuuron syöjä! Ja voihan puuron muotoilla myös vaikka hymynaamaksi, jos kukat on liian \tyttöjen juttu\ 😉

Meisselit talteen
Tekniikka
Älä heitä rikkimennyttä kajaria pois, vaan kierrätä meisseleitten ja muidenkin työkalujen telineenä.

Nukkuvalle lapselle hanskat herättämättä
Lapset ja leikit
Lapsi nukahtaa autoon ilman hanskoja ja jatkaa unia ulkona rattaissa. Miten saada pienet hanskat käteen ilman, että lapsi herää? Laita patahanskat. Helppo pujottaa, ulottuu pitkälle ja lämmittää.

Nenäliinoja vessapaperirullasta
Kodinhoito
Loppuivatko nenäliinat? Ota wc-paperirulla paketista, paina sitä kasaan sivusta ja irrota keskellä oleva pahvirulla. Sitten vedä paperin sisintä päätä vähän ulos reiästä. Pujota kuminauha paperin ympärille. Nyt sinulla on annosteluautomaatti: aina kun vedät paperia ulos tulee uutta paperia esiin. Eikä itse paperikaan hassumpaa. Pienen arkin voi huoletta heittää pois niistämisen jälkeen.

Vaatetettu hälytin
Lapset ja leikit
Vauvan itkuhälytin saattaa olla suunniteltu käytettäväksi huoneenlämmössä. Suomessa kuitenkin vauvat nukkuvat ulkona jopa pakkaskelillä, joten sujauta itkuhälytin isoon villasukkaan, niin se ei jäädy, ja valvoo vauvasi unta turvallisesti.

Perunankuorimaveitset vaihtoon
Ruoka ja juhlat
Mikäli omaat vasenkätisen ystävän, vaihda hänen kanssaan perunankuorintaveistä. Näin molemmat saatte uuden veroisen terävän veitsen.

Harjat hallussa
Kauneus ja terveys
Hammasharjat menevät helposti sekaisin. Jokainen saa kynsilakkaa, ja suunnitella oman kuvionsa ja erottaa harjansa.

Rullaati-rulla
Kodinhoito
Pirkka vahva alumiinifolion pahvitötterö on näppärä apu säilytyksessä. Kietaise  esimerkiksi kaitaliina rullan ympärille. Säilyy suorana ja vie vähän tilaa. Lisäksi 40 cm tötterö on riittävän leveä ja tukeva.

Karkkipussista suojaruukku
Ekoniksit
Käytä tyhjentynyt karkkipussi suojaruukkuna kukkien taimikasvatuksessa, kun kylvät ne maitopurkkiin tai muuhun kierrätysastiaan. Kuvassa iso Marianne-pussi, sopii hyvin litran maitopurkin suojaksi.

Vaalimainokset
Käsityöt ja askartelu
Vaalimainoksissa on usein kauniita maisemakuvia, joista voit askarrella ilmaisia postikortteja! Pienellä muokkauksella saat myös joulukortteja esimerkiksi parrakkaista ehdokkaista.

Säilytyspurkki pastillipurkista
Matkustus ja liikenne
Tyhjä Herra Hakkarainen -pastillipurkki on oiva säilytysrasia matkoille. Kuljetat siinä kätevästi esimerkiksi mausteet, sinapin ja ketsupin tai jotain muuta pientä irtotavaraa.

Liukueste sohvan istuintyynyihin
Sisustus ja remontointi
Laita mattojen liukuesteverkkoa sohvan ja nojatuolien istuintyynyjen alle, näin istuintyynyt kestävät paikoillaan, eivätkä valu.

Mukavampaa sheivausta
Kauneus ja terveys
Kun kananlihalla olevia jalkoja pitäisi sheivata, se tietää takuulla haavoja jalkoihin. Kun teet ennen suihkuun menoa tehokkaasti 2 x 40 kyykkäysliikettä, niin liike saa veren kiertämään jaloissa ja kananlihalla olevia jalkoja ei ole. Lisäksi paitsi että sheivaaminen on mukavampaa, niin lihaskuntoliikkeet tekevät lihaskunnolle hyvää.

Kukan lehtien puhdistaja
Kodinhoito
Tällä sälekaihtimen puhdistajalla pyyhit myös kukkien lehdet kätevästi.

Linnun pesätarpeet
Ekoniksit
Kerää pyykinkuivausrummun siivilästä nukka talteen ja vie se pihalle näin keväällä, linnut hakee pesätarpeiksi.

Kuitti purkkaa varten
Muut
Purkka suussa, mutta ei roskista missään? Pidä ainakin yhtä kuittia rahapussissa, jotta voit kääriä purkan siististi siihen ja laittaa roskiin, kun sellainen tulee vastaan.

Vauvan soseet
Vauva
Eikö vauvasi suostu syömään soseita? Tarjoa pehmitettyä banaania kyytipojaksi, niin johan alkaa maistumaan.

Lakananvaihto
Kodinhoito
Etkö muista koska vaihdoit viimeksi lakanat? Tee vaihto aina kuun vaihteessa, niin et unohda sitä.

Kulmakarvojen keräyskelmu
Kauneus ja terveys
Kun nypit kulmakarvojasi, teippaa rinnuksille tuorekelmua ja taivuttele se pussiksi, niin karvat ei putoile syliin ja rinnuksille.

Purkinpohjalta voiteet
Kauneus ja terveys
Säästä tikkujäätelön puikko, niin sillä sat kaavittua kaiken voiteen purkin pohjalta, eikä tarvitse sotkea käsiään tarpeettomasti.

Nopeuta eläinkarvojen siivousta
Lemmikit
Osta muutama samettiharja ja käytä kaikkia kerralla, niin ei tarvitse erikseen jokaista käydä putsaamassa karvoista.

Kätevä kirjanmerkki
Muut
Kätevän kirjanmerkin saat irrottamalla pienestä nenäliina-paketista sulkijatarran. Tarra pysyy, mutta ei revi sivua.

Mikä päivä tänään on?
Muut
Aina ei muista, mikä päivä on menossa. Laitan nastan kalenteriin muistin helpottamiseksi.

Istutusvuoka
Piha ja mökki
Ilo oli suuri, kun huomasin, että pienet turveruukut istuvat mainiosti muffinsivuokaan! Helpottaa pienten ruukkujen käsittelyä ja istutustouhuja. Hetken pärjää myös ilman muffinseja, kun taimet on vain väliaikaisesti vuoassa. Pehmeän silikonivuoan alle on hyvä laittaa tarjotin.

Maitopurkit hyötykäyttöön
Ekoniksit
Käytän erikokoisia maitopurkkeja kukkien taimikasvatukseen.  Kylvän siemenet katkaistuun litran maitotölkkiin, johon teen reikiä pohjaan. Tämän purkin laitan isompaan 1,75 litran maitotölkkiin, minkä olen katkaissut samankorkuiseksi. Pienemmästä tölkistä valuva ylimääräinen vesi jää isompaan tölkkiin. Jos haluaa,voi isomman tölkin vaikka päällystää tapetilla tai dc-fixillä.

Aamupuuron haudutus
Ruoka ja juhlat
Aamukiireiden keskellä puuron haudutus onnistuu erittäin hyvin kananmunankeittimen suojakuvulla. Puurohiutaleet (mustikat) ja kuuma vesi kulhoon, sekoitus ja kupu päälle... Puuro hautuu ja valmistuu sillä välin, kun teet aamutoimia ja pukeudut :)

Jauhelihan pakastusniksi
Ruoka ja juhlat
Ostaessasi jauhelihaa pakastimeen, pakasta se ohuena levynä, levy sulaa todella nopeasti. Laita jauheliha minigrip-pussiin, kauli pussin päältä ohueksi levyksi ja pakasta. Valitse pussin koko jauhelihan määrän mukaan. Esimerkiksi 500 g jauhelihaa laitan itse 6 litran pussiin.

Keiton lämmittäminen
Ruoka ja juhlat
Keittoa kannattaa valmistaa kerralla iso määrä ja lämmittää siitä myöhemmin annos kerrallaan. Keittolautanen kuumenee mikrossa lämmitettäessä ja se on hankala siirtää mikrosta pöytään. Laita syvälle keittolautaselle alulautanen mikroon. Alulautanen ei kuumene ja voit pitää siitä kiinni, kun siirrät kuuman keiton mikrosta ruokapöytään.

Kottikärrystä tielana
Piha ja mökki
Keväisen tien tasoittaminen sujuu nyt miesvoimin omatekoisella kottikärryyn nopeasti kiinnitettävällä lisälaitteella, jonka leveys on 32 cm. Painona on sementtilaatta ja aisoihin tein kulmakahvat, joista saa hyvän otteen, kun vetää kärryä perässään. Pihateillä kasvaa usein ruohoa keskellä tietä, sen saa tämän avulla raavittua hengiltä.

Limemehua kätevästi pieni määrä
Ruoka ja juhlat
Valkosipulipiristimella saa helposti pienen määrän lime- tai sitruunamehua. Kuorittu ja sopivan kokoiseksi  leikatut lime- tai sitruunapalaset puristetaan kuin valkosipuli esimerkiksi kalan päälle tai muuten mauksi, kun tarvitsee pientä määrää mehua.

Tupakan tumpit
Muut
Parkkipaikoilla tupakoitsijat voisivat ottaa auton peräkonttiin kannellisen lasipurkin, johon laittaisivat tumpit. Eipä kulkeutuisi kengän pohjissa autoon.

Rikkinäiset sukat
Pukeutuminen
Älä heitä pois rikkinäisiä tai kuluneita sukkia. Voit pidentää sukkien käyttöikää käyttämällä rikkinäisiä sukkia toisten kuluneiden tai rikkinäisten sukkien päällä. Saat näin kelvot lämpimät viileän vuoden ajan sukat esimerkiksi lenkkeilyyn tai ulkotöihin.

Lihaliemikuutio muruiksi
Ruoka ja juhlat
Käytän metallista valkosipulipuristinta lihaliemikuution murusteluun. Ensin väännän kuution 2-4 osaan ja sitten laitan puristimeen. Lusikan varella kaavin puristimesta sinne jääneet muruset. Näin lihaliemi liukenee paljon mukavemmin.

Kulunut tassu polkupyörään
Ulkoilu
Saat polkupyöränjalkaan hyvän kumitallan vanhasta kävelysauvantassusta, siis sellaisesta erikseen ostetusta isosta tassusta, kun se on kulunut niin, ettet halua käyttää sitä enää kävelysauvassa. Sitä voi jopa muotoilla saksilla. Tosi hyvä!

Pussipuutarhuri
Kodinhoito
On aika vaihtaa mullat huonekasveille, mutta projektin jälkeen multaa löytyy joka paikasta ja jälkien siivoaminen on oma urakkansa. Ota avuksi kaupan laakea matalareunainen kassi: sinne mahtuu multasäkki, kasvi, ja koko toimenpiteen voi tehdä pussin sisällä. Siivoamiseksi riittää, että nappaa kassin lattialta ja vie sen vaikkapa parvekkeen nurkkaan odottamaan seuraavaa viherpeukalohetkeä.

Idea mökkikesään
Piha ja mökki
Nappaa kuva mökin jääkaapin sisällöstä, kun lähdet kaupunkiin tai kotiin. Eipä tarvitse muistella seuraavan mökkireissun tullessa, että olikos sitä margariinia tai maitoa siellä vaiko eikö.

Euroaika
Käsityöt ja askartelu
Laita erikoiset kaksieuroiset esille kellotauluun, ei piirongin laatikkoon.

Yllätys
Muut
Etsi kaunis purkki. Laita se näkyvälle paikalle ja kerro myös kaikille perheenjäsenille asian ydin eli purkkiin lapulla kaikki toiveet, surut, ilon aiheet, ajatuksia tulevasta, jne. Uuden vuoden aattona sitten käydään ne läpi.

Aasialainen kukkakeppi
Ekoniksit
Jos syöt sushin tai muun aasialaisen ruokasi kertakäyttöpuikoilla, ota ne käytön jälkeen mukaasi roskiksen asemesta. Pienille taimille tai matalille kukille niistä saa napakoita tukia.

Korttiniksi
Muut
Vanhenneet luotto-, pankki- ja etukortit ovat käteviä pakkelin ja liiman levitykseen. Lisäksi tarpeen mukaan muoviosaan leikatut särmät toimivat kalkkeumien poistoon hanojen hankalista pinnoista sekä laatoista. Uuninpuhdistusaineen pehmentämien karstojen raaputukseenkin naarmuttamaton apu. Kun kortin reuna tylsyy, niin leikkaat pienen siivun pois ja taas toimii. Tietenkin vanhat kortit kannattaa säilyttää hyvin ja turvallisesti väärinkäytösten estämiseksi.

Muovin kierrätys
Ekoniksit
Ohuiden muovikääreiden kuivatus onnistuu helposti, kun ottaa verhokiskoilta muutaman klipsin ja ripustaa ne kuivauskaapin alaosaan. Huuhtelun jälkeen muovit on helppo ripustaa näihin kuivamaan ja sitten kierrättää!

Ruokasuola pieneen sirottimeen
Ruoka ja juhlat
Pahvisesta ruokasuolapakkauksesta on vaikea kaataa suolaa pieneen sirottimeen. Tee pahvisen ruokasuolapakkauksen kapean sivun yläkulmaan reikä paksulla sukkapuikolla. Suola on nyt helppo valuttaa pieneen sirottimeen, eikä suola mene pitkin pöytiä.

Kausivaatteet karsintaan
Pukeutuminen
Vaatekaappia siivotessa mieti, mitä niistä ottaisit matkalle mukaan. Usein matkalaukkuun valikoituvat eniten käytetyt lempivaatteet, koska tila on rajoitettua. Näin saat karsittua ylimääräiset vaatekappaleet kaapista ja jäljelle jäävät vain sellaiset, mitä oikeasti käytät.

Vedenkestävä piknik-alusta
Ulkoilu
Piknikille voi lähteä, vaikka maa olisi vielä hieman kostea, kun käyttää alustana rikki mennyttä uimapatjaa.

Tyynyjen pesu
Kodinhoito
Laita vanulevyjä sisältä tyyny sukkahousun housuosioon ja tee sääriosista solmu paketin päälle. Vanuosiot pysyvät aloillaan ja tyyny on sileä pesun jälkeen.

Pitsiverhojen silityksen ohitus
Kodinhoito
Puuvillaisten pitsiverhojen silitys ei ole mielityötä sekä on joskus hankalaa niiden reikäisyyden vuoksi. Ripustan pitsiverhot ikkunaan silittämättä siten, että nostan ne pestyinä vettä valuvina narulle, kiinnitän ylä- ja alareunoista tiheästi pyykkipojilla, jolloin verho jää pussille ja samalla veden paino oikaisee ne kuivuessaan. Pyykkipoikien jäljet jäävät piiloon, mutta ovat helppo silittää, jos jäävät kiusaamaan.

Likaisten ulkovaatteiden esipesu
Kodinhoito
Ulkotöissä tai -leikeissä vaatteet voivat likaantua niin, ettei niitä viitsi laittaa pyykkikoneesen ilman esipesua. Työvaiheesta saa hauskemman, kun menee ulkovaatteet yllä suihkuun huuhtelemaan ne.

Opiskelijoille säästövinkki
Ruoka ja juhlat
Opiskelijat voivat koota kaveriporukan, ja esimerkiksi kerran kuussa konoontua yhden kotiin leipomaan pullaa ja sämpylää. Näin jokainen saa itse tehtyjä leivonnaisia, eikä tarvitse käyttää jokaisen uunia itse. Säästää siis sähköä.

Lumet lähtevät
Piha ja mökki
Nyt kun lumet alkavat sulaa, ota päivittäin kuva pihastasi, niin voit myöhemmin katsoa kuvista, miten äkkiä lumet sulivat.

Siivoamisesta hauskaa
Kodinhoito
Jos siivoaminen ei nappaa, laita päähän hauskat pilailulasit, niin johan alkaa siivoaminen luistaa!

Teinin petaustyyli
Kodinhoito
Laiskan teinin petausniksi: Ota päiväpeiton kulmista kiinni ja jätä pehmolelut keskelle. Laita kulmat kiinni hiusdonitsilla ja laita lattialle yöksi. Aamulla nosta peittonyytti takaisin sängylle ja avaa donitsi. Kätevää!

Leipurille helpotusta
Ruoka ja juhlat
Teippaa rullalla ollut muovinen leivinalusta pöytään kiinni, niin kauliminen ja leipominen käy näppärästi.

Keittokirjateline housuhenkarista
Ruoka ja juhlat
Saat kätevän keittokirjatelineen, kun ripustat kirjan housuhenkariin. Asettamalla henkarin keittiön yläkaapin oven kahvaan, kirjaa on helppo lukea kokkaillessa.

Kasa parittomia sukkia?
Kodinhoito
Jos kaapissasi on läjä parittomia sukkia, niin järjestä lapsille sukkabingo! Se voittaa, joka saa viisi tai sovitun määrän pareja kerätyksi ensimmäisenä.

Silmälasien pesu
Kauneus ja terveys
Laita tyhjään pumppupulloon painallus käsitiskiainetta ja täytä pullo vedellä. Silmälasit on helppo pestä valmiilla pesunesteellä.

Säilytysrasia pienille tarvikkeille
Matkustus ja liikenne
Matkalla saatetaan tarvita monenlaista pientä käsityötarviketta mukana kuten virkkuukoukkua, neulaa ynnä muuta. Allerginen ihminen saattaa joutua pitämään Epipen-lääkettä mukanaan. Lääke vanhenee noin vuodessa eli siitä jää tyhjä kotelo aina, kun uutta lääkettä ostetaan. Kotelo on näppärä suljettava tarvikerasia, jossa pienet jutut pysyvät tallessa.

Taaperon harjoituslasi
Vauva
Onko sinulla kotona taapero, jonka olisi aika luopua nokkamukista ja alkaa harjoitella juomista oikeasta lasista? Meillä tässä siirtymävaiheessa on todettu käteväksi Piltti-purkit. Ne ovat kooltaan sopivia pienen käteen ja purkin muoto hidastaa juoman vauhtia, jolloin se päätyy helpommin suuhun kuin alas kauluksesta.

Tamppaa matot mailalla
Kodinhoito
Kevätsiivouksen aika. Kaiva kaapista tennismaila tai osta käytetty maila halvalla kirpputorilta. Siitä saat mattojen tamppaukseen mattopiiskaa tukevamman ja ergonomisemman työvälineen.  Myös squash-maila toimii.

DIY altakasteluruukku
Muut
Tavallisestakin suojaruukusta saat kätevästi altakastelevan: leikkaa toisesta muovisesta ruukusta alaosa (pohja+muutama sentti reunaa). Tähän sopii hyvin esim. ohut ruukku, jossa narsisseja myydään. Aseta leikattu alaosa ylösalaisin suojaruukun pohjalle, täytä mullalla ja istuta kasvi. Voit kastella kasvia reilusti, kun ylimääräinen vesi valuu pohjan säiliöön ja pitää mullan kosteana pitkään. Toimii myös auringonpaahteessa oleville ulkokukille!

Kaksi pitsaa yhdellä pellillä
Ruoka ja juhlat
Kaksi pakastepitsaa saat paistettua samanaikaisesti, kun leikkaat pitsat puoliksi ja asettelet palat pellille suorat reunat pellinreunojen myötäisesti.

Ketsupilla viilennys kuhmuun
Lapset ja leikit
Pursota ketsuppia pieneen minigrip-pussiin ja tuplavarmista tiiviys lisäämällä vielä toinen pussi päälle. Säilytä jääkaapin ovilokerossa niitä tilanteita varten, kun kuhmuun tai kolhuun tarvitaan kylmäpussia!

Porkkanakakku ilman raastamista
Ruoka ja juhlat
Kaikissa porkkanakakkuohjeissa kehotetaan pohjan valmistusta varten raastamaan 5-7 kpl porkkanoita. Tämän vaiheen voi oikaista käyttämällä kaupasta valmiina saatavaa porkkanasosetta. Porkkanan tehtävä on antaa kakulle maun lisäksi mehevyyttä ja valmis sose toimii yhtä hyvin kuin raaste.

Maustehylly vanhasta sähkökaapista
Sisustus ja remontointi
Vanhan sähkökaapin katkaisijoiden koloihin mahtuvat täydellisesti maustepurkit!

Kerralla jääkaappiin
Ruoka ja juhlat
Laita jääkaappiin menevät leipätarvikkeet tarjottimelle. Aina, kun tarvitset niitä, saat ne nopeasti ja helposti pöytään sekä takaisin jääkaappiin.

Meloonikomposti
Ekoniksit
Tykkäätkö syödä meloonin suoraan lusikalla kuoresta? Älä heitä jäljelle jäävää kuorikippoa heti pois vaan odota, että se täytyy biojätteestä. Paljon parempi vaihtoehto kuin kaupan biohajoavat pussit, jotka eivät maadu tarpeeksi nopeasti ja joista irtoaa mikromuovia.

Pyyhkeiden kuivatus
Kodinhoito
Laitan peräkkäiset pyyhkeet pyykkipojalla alakulmasta kiinni toisiinsa. Näin pyyhkeet ei kietoudu narun ympärille kovassa tuulessa.

Näppärä joogatiili
Kauneus ja terveys
Jumppavälineet ovat kalliita. Tyhjästä viinipänikästä saat helposti kevyen joogatiilen - ota tyhjä pussukka pois, ja teippaa vain aukko umpeen! Jos haluat tukevamman tiilen, täytä se jollain tiiviillä materiaalilla.

Lenkkareiden kumiosat taas valkoisiksi!
Pukeutuminen
Hankaa lenkkareiden valkoisiin kumiosiin pinttynyt lika pois saippuavillalla. Pese sitten koko kengät haaleassa vedessä pienellä määrällä tiskiainetta. Tämä niksi tepsii vaikka lika ei irtoaisi soodalla eikä tiskiaineella.

Hajuvedet uusiokäyttöön
Kodinhoito
Pyöriikö kaapissasi hajuvesi, jota ei syystä tai toisesta tule käytettyä, mutta et raaski heittää sitä poiskaan? Tee siitä ylellinen wc-raikastin. Näin hajuvesi kuluu kuin itsestään ja morkkis sen käyttämättömyydestä on tipotiessään!

Mokkapala moneen makuun
Ruoka ja juhlat
Löytyykö kaapistasi monen monta eri strösseliä? Tee niistä kirjava mokkapalapelti, josta jokainen saa makunsa mukaisen palan kookoksen, lakritsin, hedelmän tai suklaan makuista koristetta.

Tomusokeria kotikonstein
Ruoka ja juhlat
Loppuiko tomusokeri kesken? Ei hätää! Surautat tavallisesta sokerista tomua sauvasekoittimeen sopivalla pienellä teholeikkurilla puolen desin erissä.

Toimiva reseptikirja
Ruoka ja juhlat
Testatessasi uusia reseptejä netistä, kirjoita resepti vihkoon talteen vasta testauksen jälkeen. Jos resepti oli huono, älä kirjoita sitä. Näin saat itsellesi toimivan reseptivihkon, josta löytyy vain onnistuneita ja hyviä reseptejä.

Virkkuukoukku apuun
Pukeutuminen
Karkaako housujen vyötärökiristysnaru resorin sisään? Unohda hakaneula, nauhan saat ongittua esille näppärästi myös virkkuukoukulla.

Lehdestä virpomisvitsat
Käsityöt ja askartelu
K-Ruoka-Pirkan värikkäät sivut voi käyttää reseptien tallentamisen jälkeen virpomisvitsoihin! Ihania värejä, kauniita kuvia kukkasiin.\n❤

Pannunsuojukset
Kodinhoito
Laita päällekkäin säilytettävien paistinpannujen väliin sanomalehden sivuja. Suojaavat naarmuuntumiselta ja imevät rasvat pohjista. Helppo ja halpa vaihtaa jatkuvasti uusiin.

Henkilötiedot piiloon
Muut
Jos paperinkeräykseen menevissä papereissa on henkilötietoja leikkaa niitä sisältävä osa pois ja silppua se yrttisaksilla. Laskuja ym. vaarattomampia tietoja sisältäviä papereita kannattaa laittaa normaalijäteroskapussin pohjalle, imevät kosteutta ja mitä todennäköisimmin eivät joudu vääriin käsiin.

Tahrat pois reissussa
Matkustus ja liikenne
Meikinpoistoliinat ovat olleet matkoilla pelastus. Meikinpoistoliinoilla saa näppärästi poistettua mm. kahvi-, viinitahratkin. Ei tarvitse koko vaatetta pestä ja odotella kuivumista.

Hedelmäverkkoa kevään istutuksiin
Ekoniksit
Hedelmien verkkopussi käy istutusten avuksi, kun taitat verkon muoviruukun pohjalle ja kaadat päälle ohuesti kevytsoraa tai mursketta. Multa pysyy ruukussa, eikä valu aluslautaselle.

Hitsaajan hanskoista uunikintaat
Ruoka ja juhlat
Hitsaajan hanskat käyvät hyvin uunikintaista. Eivät kulu peukalonhangasta rikki niin kuin silikoniset uunikintaat vaan kestävät käytössä. Ei pala näpit!

Tavarajoulukalenterin uusiokäyttö
Muut
Nykyään suosittujen tavarajoulukalenterien sisällä on luukkujen takana muovinen lokerikko. Tähän lokerikkoon on kätevä kylvää kevään siemenet, säilyy ehjänä useamman vuoden.

Verhojen kuivatusta
Kodinhoito
Verhoille on vaikea keksiä kuivaustilaa, ripusta verhot pesun jälkeen takaisin verhotankoon kuivumaan ja ongelma ratkaistu.

Pussukan sulkija
Ruoka ja juhlat
Sulje pussi kätevästi hihaan kiertyvällä heijastimella: Taittele vain pussin suu ja aseta heijastin paikoilleen molemmista päistä rullattuna. Helposti avattava ja suljettava. Pitää sipsit rapeina ja makeiset tuoreina. Toimii erikokoisilla pusseilla ja samalla heijastimella voit laittaa useamman pussin kiinni samanaikaisesti.

Capuccinot pelastettu
Ruoka ja juhlat
Jos elitisti tulee unohtaneeksi matkasta maidonvaahdottimen, presso-pannusta saa toimivan korvikkeen.

Jouluvaloista iloa läpi vuoden
Sisustus ja remontointi
Jouluvalot kannattaa pitää ripustettuna ympäri vuoden. Näin ne eivät katoa tai mene solmuun säilytyksessä. Lisäksi säästyy purkamisen ja ripustamisen vaivalta. Valoja voi halutessaan pitää päällä tunnelmaa luomassa myös muulloin kuin joulun aikaan. Näin joulu voi olla vaikka jokapäiväinen!

Shottilaseista dippikipot
Ruoka ja juhlat
Nauttiessasi esimerkiksi nugetteja laita dippikastikkeet lautasen sijaan tarjolle shottilaseihin. Näin pidät syömisen siistinä ja saat sopivan määrän annosteltua helpommin.

Nastakengät juoksuun
Ulkoilu
Kaupan valmiiksi nastoitetut juoksukengät ovat mielestäni liian jäykkiä. Paras ratkaisu on ostaa työkalukaupasta kenkien nastoitussarja ja tehdä itse nastoitus. Kannattaa valita kevyt kenkä ja suhteellisen tasapohjainen. Tällöin nastoitus on helppoa ja juoksu mukavaa.

Nenäliinat mukaan juoksulenkille
Ulkoilu
Leikkaa tavallinen sukka poikki kantapään yläpuolelta ja pujota sukan yläosa käsivarteen. Pujota nenäliinapaketti käsivarren ja sukan yläosan väliin. Näin sinulla on helposti nenäliinat mukana juoksulenkillä.

Auton renkaat puhtaiksi
Tekniikka
Talven jäljiltä auton renkaiden urat ovat täynnä pieniä kiviä. Talttapäisellä ruuvimensselillä puhdistat helposti renkaan urat kivistä.

Lasitiskiä pienemmäksi
Käsityöt ja askartelu
Lasi- ja mukitiskiä kertyy paljon päivän mittaan, varsinkin lapsilla jotka hakevat aina uuden lasin kaapista Askartele kartongista koko perheelle omat nimikoidut lasinaluset joihin käytetyn lasinsa voi laittaa. Päällystä lopuksi kontaktimuovilla niin saat kestävämmän lopputuloksen!

Kaikki talteen keitoista!
Ruoka ja juhlat
Keittoja syödessä viimeiset rippeet kattilasta on vaikea saada kalasteltua kauhalla. Käytä apuna spagettikauhaa niin homma käy leikiten!

Kuivuvat kosteuspyyhkeet
Muut
Kosteuspyyhkeet kuivuvat herkästi kun paketti on avattu vaikka sulkijatarra olisikin paikallaan. Säilytä avattu paketti ylösalaisin niin kosteus ei pääse haihtumaan.

Smoothiepussien korkit kiertoon
Käsityöt ja askartelu
Näppärä auto syntyi smoothiekorkeista ja vanhan puhelimen laatikosta. Laatikossa oli valmiina penkit matkustajille ja erillinen tila kuskille. Smoothiepussien korkeista tuli sopivat renkaat ja ratti. Nyt mahtuvat lelut ajelulle ja lapsi on ylpeä omatekemästä autosta.

Asennetta pienten lasten ruokahetkiin
Ruoka ja juhlat
Kun alatte vauvan kanssa tutustua ruokiin, kommentoi myönteisesti lautasillanne olevia kasviksia. Kehu säännöllisesti niiden makua ja värikkyyttä. Tämän muistamalla edistät hyviä valintoja ruokapöydässä myös jatkossa!

Kätevä kauppalappu
Ostokset ja asiointi
Kirjoita kauppalistasi tarralappuun. Liimaa lappu puhelimesi kuoreen kiinni, niin se ei huku. Kaupassa liimaa lappu edelleen ostoskärryn työntökahvaan, niin lappu ei joudu\nhukkaan.

Tiukoille sukanvarsille hyvästit
Käsityöt ja askartelu
Tuliko sukanvarret liian tiukoiksi tai lyhyiksi? Ratkaisu ongelmaan on, kun poimii silmukat \tulosuunnan\ vastaisesti ja halutessaan vaihtaa puikot vähän paksummiksi, neuloo oikeaa muutaman kerroksen ja päättää silmukat löyhästi. Tehty lerppuvarsi on nyt helppo nykäistä jalkaan, varren joustinneuloshan tiukkaa sopivasti, ettei sukat putoa jaloista. Jos sukansuu on kovin tiukka, sitä voi purkaa kerroksen verran ja sitten neuloo kuten edellä.

Monipuoliset pizzatäytteet
Ruoka ja juhlat
Jos olet leipomassa pienen perheen pizzaa, johon tulee monta suosikkitäytettä, kannattaa täytteet ostaa kaupan irtomyynti- tai salaattibaareista. Kilohinta esimerkiksi aurajuustolla ja savulohella on huomattavasti alhaisempi salaattitiskillä kuin paketissa ostettuna, ja ostat vain sen verran kuin tarvit!

Ruusut turvaan yöksi
Lemmikit
Nosta maljakkokukat yöksi jääkaappiin. Kukat virkistyvät ja säilyvät pidempään, eikä kissasi pääse rouskuttelemaan niitä salaa.

Vessapaperin hylsystä pelikortit
Ekoniksit
Kuvassa vessapaperin hylsyistä tehdyt pelikortit. Yhdestä hylsystä saa neljä pelikorttia.

Puuttuuko sinulta voiveitsi?
Ruoka ja juhlat
Jos sinulla ei ole voiveistä, voit ottaa normaalin ruokaveitsen ja käyttää sen selkäpuolta. Toimii juuri kuin oikea voiveitsikin!

Yllätä itsesi
Muut
Arjen pieniä iloja ja yllätyksiä saat luotua, kun sanaristikkolehteä täyttäessäsi jätät satunnaiset ristikot täyttämättä. Kun luulet täyttäneesi jo koko ristikkolehden, voit yllättyä iloisesti, kun lehteä selatessasi huomaat, että osa ristikoista onkin vielä ratkomatta!

Nukkaharja puhtaaksi
Kodinhoito
Laita pöydälle 1 talouspaperiarkki karheampi puoli ylöspäin ja pyyhi nukkaharjan sileämpää suuntapuolta paperiin. Harja puhdistuu helposti kaikesta, mitä siihen on harjatessa tarttunut. Kissankarvat, pölyt, hiukset ja muut.

Nukat pois sheiverillä
Pukeutuminen
Sheivaa tekstiilien nukat helposti pois ihokarvojen poistoon tarkoitetulla sheiverillä. Lopputulos näkyy heti ja pinta oon jälleen kuin uusi!

Rahkadippi
Ruoka ja juhlat
Dipistä saa helposti terveellisemmän version vaihtamalla kermaviilin rahkaan! Maku on sama.

Kyynärsauvat pystyssä
Kauneus ja terveys
Kyynärsauvat pysyvät hyvin pystyssä esimerkiksi pöytää tai tuolia vasten, kun laitat suikaleen maton alle tarkoitettua liukuestettä tarvittavaan reunaan. Muuten sauvat kaatuilevat jatkuvasti.

Rairuoho pilttipurkissa
Käsityöt ja askartelu
Kylvä rairuoho lastenruokapurkkiin. Koristele esimerkiksi tipuilla ja höyhenillä. Saat kivan viemisen lapsiperheelle pääsiäisenä.

Omatekoinen hajustin
Sukkahousuniksit
Ota tyhjäksi jäänyt nestesaippuapullo, muu vanha tuoksupullo tai lasipullo, ja laita pohjalle ruokaöljyä noin 0,5 dl. Lisää sekaan vettä noin desin verran. Lisää sitten sekaan jotain hajuvettä, josta pidät (voit lorauttaa pullon jämät kaikki) tai 20 suihkausta pullosta. Laita korkki kiinni ja pyöritä pulloa, että nesteet sekoittuvat. Ota sukkahousupätkää yläosasta, ja rullaa se pötköksi, niin että se ylettyy pullon suusta ainakin 2 cm ulos ja yltää pohjalle asti pulloon. Tuoksupullo on valmis. Neste imeytyy sukkahousua myöten ylös asti ja ihana kodin tuoksutin on valmis.

Yllättävä marjareissu
Ulkoilu
Pirkka Sacherkakku-laatikosta insinöörimieheni askarteli kakkukahvien jälkeen näppärän pikapoimurin. Jos vaikka marjareissu yllättää mökkikyläilijän ;-) Toimii myös veneessä äyskärinä, kunnes kastuu liikaa.

Jos sormi murtuu metsässä
Muut
Jos sormi murtuu metsässä, eikä ole mitään välineitä, lastaa sormi suunnilleen saman pituisilla risuilla myös sormen kanssa ja sido taipuisalla ja kestävällä jutulla.

Vanhat kynsilakat käyttöön
Käsityöt ja askartelu
Onko sinulla vanhoja kynsilakkoja, joita et enää käytä.  Saat niillä koristeltua ja maalattua vanhoja kukkapurkkeja. Samalla pinnasta tulee vedenpitävä ja kiiltävä.

Puhdistusniksi hellalle
Kodinhoito
Unohda palasokeri hellan puhdistuksessa! Suihkauta hieman puhdistusainetta tai vettä liedelle ja ripottele reilusti raesokeria perään. Rätti käteen, ja pyyhi pinttyneissä kohdissa hieman voimakkaammin. Imuroi rakeet pois, ja pyyhi vielä rätillä puhtaaksi. Ranteille ja sormille lempeämpi keino kuin palasokeri.

Imurille paikka allaskaapista
Kodinhoito
Mikäli talossa ei ole siivouskaappia, mutta keittiön allaskaapissa jäteastian vieressä on tyhjää tilaa. Imurin saa mainiosti piilotettua kaappiin, kun irrottaa letkut.

Maitotölkkien huuhtelu
Kodinhoito
Pikkuisen tuskailin aina kierrättäessäni maito-, mehu- ja jogurttitölkkejä ja yrittäessäni avata tölkin kulmia tai odottaessani veden kulkua ahtaasta korkista sisään ja ulos. Sitten kokeilin käyttää sahalaitaista leipäveistä. Erittäin hauskaa, ja hoitaa homman parissa sekunnissa. Puhdas halki sahattu tölkki myös kuivuu nopeasti.

Lyhyen ihmisen ongelma
Kodinhoito
Jos olet lyhyt, kurottaudu ahtaaseen paikkaan (esimerkiksi lampun liitäntään). Ota kuva salamalla, niin näet mitä lampun liitännän sisällä on, jos sinun tarvitsee korjata.

Hiukset kuivaksi ilman kuivaajaa
Kauneus ja terveys
Jos hiustenpesun jälkeen käytössäsi ei olekaan hiustenkuivaajaa, saat hiukset melko kuiviksi näin: ota muutama pala vahvaa käsipyyhepaperia ja painele niillä hiuspohjaa ja hiuksia. Jo kehtaa mennä palaveriin!

Maustepurkin siisti täyttö
Ruoka ja juhlat
Tyhjentyneen maustepurkin täyttäminen on vaikeaa ilman sotkua. Tee täyttäminen valmistuvan ruoan päällä, niin ohi menevät mausteet maustavat ruoan maukkaaksi.

Kestokassi helposti vanhasta topista
Ekoniksit
Saat helposti uuden kestokassin ompelemalla topin alareunan kiinni. Ja tyylin voi vaihtaa asusteen mukaan.\r\n\r\n\r\nPS. laitan tämän uudestaan, kun en saanut edelliseen toista kuvaa

Kätevä kastelukannu
Ekoniksit
Pienestä muovipullosta saa helposti kätevän kastelukannun esimerkiksi rairuohon kasteluun. Täytä pullo vedellä ja laita korkki kiinni. Lopuksi tee korkkiin nuppineulaulla muutamia reikiä ja valmista tuli! Kierrätä pullo käytön jälkeen.

Irtohihat sukkahousuista
Sukkahousuniksit
Leikkaa saksilla vaimon vanhoista merinovillasukkahousuista puntit irti ja sinulla on erittäin lämpimät ja sopivan kokoiset irtohihat käsivarsissa, sillä onhan vaimon reiden paksuus sama oman käsivartesi kanssa. Uskaliaimmat voivat ottaa yhdet niistä 50 sukkahousuparista, joita vaimon sukkahousulaatikosta löytyy.

Kukkapurkki raejuustopurkista
Ekoniksit
Tyhjästä raejuustopurkista saa hyvän kukkapurkin tasseineen, kun tekee pestyn purkin pohjaan reijät ja laittaa muovikannen tassiksi alle.

Konttaajan polvisuojat
Lapset ja leikit
Konttaajien ja rymyäjien vaatteet likaantuvat ja kuluvat nopeasti polvista myös sisätiloissa. Leikkaa isän (tai äidin) vanhoita sukista varsiosa uusiokäyttöön pujottamalla ne vauvan tai taaperon polven yli sääriin. Vaatteet ja äiti kiittää!

Ruoanvalmistusvälineet
Lapset ja leikit
Vanhat ruoanvalmistuksesta poistetut kattilat, paistinpannut yms. ovat lasten ulkokotileikkeihin mainioita ruoanvalmistusvälineitä :) Ovat kestäviä, ja ei haittaa vaikka unohtuvat talveksi leikkimökkiin tai varaston laatikkoon. Ja kun aikanaan kotileikit loppuvat, saavat leikissä olleet ruoanvalmistusvälineet vietyä kierrätykseen.

Vanhat juomapullot
Ekoniksit
Vanhat lasten juomapullot on oiva kastelulaite pienten taimien kasteluun :) Vettä tulee suuosasta vähän, mutta sopivasti pienille taimille, jotka useinkin vaikea kastella niiden ollessa vielä pieniä ja hentoisia. Lisäksi lopun veden voi kätevästi jättää pulloon ja on hapettunutta, ja veden säästöä.

Kukkamulta-tarjotin mullanvaihtoon
Kodinhoito
Kukkien mullan vaihto on suttuisaa puuhaa, mutta helpotus löytyy kourullisesta kuramatosta. Sen päällä ei haittaa, vaikka multa roiskahtaa ruukun reunojen yli. Lopuksi on helppo kaataa loput mullat matolta takaisin kukkamultapussiin.

Paras reuna munan rikkomiseen
Ruoka ja juhlat
Tämä pyöreäreunainen kulho on ehdoton munarikkuri.

Purkki tai pullo saippualle
Kauneus ja terveys
Jos sinulla on kaunis purkki tai pullo, pillillä, korkilla tai kannella, ja haluaisit sitä käyttää jatkossakin. Tee siitä saippualle pullo tai purkki. Suurenna pillin reikää tai tee reikä purkin tai pullon kanteen, ja liimaa siihen kaupan nestesaippuapullosta pumppu. Sitten ostat isoissa kannuissa nestesaippuaa ja kaadat siihen.

Raikas tiskiharja
Kodinhoito
Tiskiharja puhdistuu tiskikoneen lusikkakorissa tai korissa hygieeniseksi taas :)

Paras porkkana on syöty porkkana
Ruoka ja juhlat
Aloitan porkkanan syönti paksummasta päästä. Alku voi olla joskus vähän kitkerä, mutta maku paranee loppua kohden, ja muistaa aina tykkäävänsä porkkanoista.

Hauduta puuro termarissa
Ruoka ja juhlat
Tee kaurapuuro kattilan sijaan ruokatermariin. Pikahiutaleet tekeytyvät siinä hetkessä, normihiutaleista tulee ihanan hautunut puuro, kun annat olla puolisen tuntia. Sekoita kiehuvan veden kaatamisen jälkeen sekä ennen tarjoamista. Kiireinen ihminen voi näin ottaa helposti aamupalan mukaan. Isommat perheet voivat käyttää isompia termareita. Kätevä myös reissussa!

Patjan jouset
Tekniikka
Mikäli joustinvuoteen jousi päätyy irralleen, etkä halua ostaa heti uutta sänkyä: Laita sopiva pala (miksei kokonaan) räsymattoa patjan päälle, niin jousi ei pääse tuhoamaan enää mitään. Vuode toimii taas, kuin uusi.

Huulirasvahävikki
Kauneus ja terveys
Saat huulirasvan jämät helposti käyttöön vanupuikolla huulirasvapuikon muovikehikon sisältä kaivamalla. Vähennät huulirasvahävikkiä ja pidennät ostoväliä.

Kaurapuuroa ja sinihomejuustoa
Ruoka ja juhlat
Huvikseni tein kaurapuuroa, ja sitten kaapissa ei ollutkaan voita, oli vain sinihomejuustoa. Kokeilumielessä laitoin sinihomejuustoa kaurapuuroon ja yllätys oli positiivinen, se oli hyvää. Kuka olisi uskonut.

Taimikastelu
Ekoniksit
Taimilaatikkojen potit on helppo kastella urheilujuomapullon avulla kastelukannun sijaan. Koskaan ei mene liikaa vettä yhteen taimipottiin, ja pikkutaimet ei huku liikaan veteen.\n\nMikäli haluat niin urheilujuomapullon voi koristella hauskasti viherteemoin ja kiinnittää narulla taimilaatikoston viereen, josta helppo löytää ja lisätä kastelua aina tarvittaessa.

Lomareissulle
Pukeutuminen
Kerää talven mittaan kangaskassiin huonokuntoisia alusvaatteita ja sukkia, joita kuitenkin vielä voi käyttää. Kesälomareissulla ota ne käyttöön, ja heitä käytön jälkeen pois. Ei tarvitse kuljettaa likapyykkiä ja matkalaukussa on tilaa tuliaisille.

Lämpimänä juhlimaan
Pukeutuminen
Kun haluat pukeutua stayup-sukkiin kylmään vuodenaikaan, mutta matkalla pelkäät palvelevasi, leikkaa vanhoista sukkahousuista tai legginseistä lahkeelliset ”bokserit” ja pue sukkien ja pikkuhousujen päälle. Juhlapaikan WC:ssä voit sitten helposti heittää ne roskiin tai sujauttaa käsilaukkuun kotimatkaa varten. Lämpimät paksut sukkahousut toimivat parhaiten.

Naarmuiset lasit hyötykäytössä
Kauneus ja terveys
Älä heitä naarmuisia silmälaseja pois käytyäsi optikolla. Säästä vanhat lasit ja käytä keväällä himmentimenä, kun aurinko häikäisee.

Pyykkärin apuväline
Kodinhoito
Lasten korokejakkara on mitä mainioin pyykkikori, joka ei vie ylimäärästä tilaa eikä voi jäähä pyykit koriin lojumaan.

Selfie ostoksilla
Kauneus ja terveys
Silmälasiostoksilla sovita eri kehyksiä, ja ota selfiet eri kehyksien kanssa; voit valita parhaimmat helpommin.

Tuubin tuunaus
Kodinhoito
Hammastahnatuubin tyhjentyessä loppuosan saa helposti pidettyä rullalla, kun kierii ensin rullalle ja nipistää loppuosan pyyhkeiden ripustimen nipistyosalla kiinni. Lenkki jää vaikka tuubin ripustamista varten esille, jos haluaa, ja aina rullaa kiinnemmäksi ja uusi nipistys, ja rullattu osa pysyy hyvin napakasti nipistimen pihdeissä, eikä enää peruunnu.

Kukkaro ja luonto kiittää
Ekoniksit
Ihovoiteet ovat usein pienissä purkeissa tai tuubeissa ja litrahinnaltaan moninkertaisia. Jos on mahdollista, osta isompi, ja täytä jo johonkin jo tyhjentyneeseen pienempään matkaversioon osa aina tuosta isosta. Näin kukkaro ja luonto kiittää.

Säädä ja säästä
Ekoniksit
Säästä ostamasi vaahtoavan pesuaineen pumppupullo ja saat samanlaista vaahtoa, kun täytät pullon vain osin tavallisella pesuaineella. Näin säästät pesuainetta, eikä turhaa muovijätettä tule, kun samaan pulloon taas uusi sekoitus, ja lapset pesevät ilomielin pikku kätösensä vaahtoavalla aineella, joka levittyy paremmin, eikä niin vahvana iholle eikä luonnolle.

Golfarin helminauha kutojan apuna
Käsityöt ja askartelu
Golfarin helminauhaa voi käyttää kutoessa tai neuloessa kerroslaskurina.

Pyykissä karkailevat nyörit kuriin
Kodinhoito
Joidenkin vaatteiden nyörit karkaavat nauhakujan sisään pesun aikana. Kiinnitä nyörit toisiinsa sukkaklipsillä ennen pyykkikoneeseen laittamista, niin nyörien päät pysyvät näkyvillä.

Suojaritilä vauvan vaunuihin
Vauva
Jääkaapin tarpeeton ritilä saa uuden tärkeän tehtävän. Sen voi laittaa suojelemaan pientä nukkujaa oman tai naapurin pihan kissoilta ja oravilta. Ritilä on helppo asentaa lastenvaunujen kuomun eteen vyön ja pyykkipojan avulla. Vauvan unta on helppo seurata ja ilma kulkee ritilän läpi esteettömästi.

Tee-se-itse -scrunchie
Pukeutuminen
Helpon scrunchien voi tehdä itse solmimalla pitkävartisen sukan päistään yhteen.

Paperinsilppuri
Muut
Et tarvitse paperinsilppuria, kun laitat tuhottavat paperit lavuaariin likoamaan. Kun pehminneet kierrä mytyksi ja roskiin.

Nopeat lihapullat
Ruoka ja juhlat
Ota kaupassa myytävä tiiviissä pussissa oleva jauheliha leikkuupöydälle. Leikkaa siitä ristikko, niin saat noppakuutioita. Paista nopat sipulihakkeen kanssa, mausta mielesi mukaan.

Filtti
Matkustus ja liikenne
Autossa pidän vanhaa filttipeittoa mukana talvella. Se on hyvä heittää ostosten päälle, niin kasvikset ja hedelmät eivät palellu kotiin kuljetuksessa.

Retkieväs kylmänä
Ulkoilu
Kesällä luonnossa kulkiessa pieni retkieväs pysyy kylmänä kylmäkalleen kiedottuna taskussa tai pikkulaukussa, jossa myös puhelin on.

Syö siististi
Ruoka ja juhlat
Juustonaksuja syödessä kädet sotkeutuvat pahemman kerran, lisäksi ne alkavat ikävästi haisemaan. Käytä haarukkaa tai muuta terävää apuna herkutellessa, niin sinun ei tarvitse pestä käsiäsi.

Mörkökarkotin
Lapset ja leikit
Jos lapsi pelkää mörköjen ilmestyvän illalla sängyn alta tai komerosta, voi hänelle antaa turvaksi mörkökarkotin-pullon. Pullo on siis suihkepullo (joko tyhjä tai vettä sisältävä, jos on kunnon sumutus-vaihtoehto), jolla voi suihkauttaa karkotinainetta mörköjen päälle tai ennaltaehkäisevästi sängyn alle, niin ettei möröt voi tulla lähellekään. Paremman vaikutuksen aineelle saa kunnon mörkökarkotin-etiketillä.

Puhelimen näytön vaihtamisen apuri
Tekniikka
Jos joudut avaamaan puhelimen esimerkiksi vaihtaessasi näyttöä rikkoutuneen tilalle, piirrä puhelimen eri osien kuvat paperille ja aseta jokainen irrottamasi ruuvi omalle paikalleen piirroksen päälle. Näin löydät ruuveille oikeat paikat myös kasaamisvaiheessa.

Avainniksi yksineläjälle
Muut
Kun elää yksin, on avaimen unohtuminen sisälle kallis ja kurja katastrofi. Välttääkseni ongelman opettelin laittamaan oven aina  avaimella kiinni.

Villasukat lahjaksi
Käsityöt ja askartelu
Neuloessasi sukkia ja lapasia säästä langan vyöte. Kun työ on valmis, pujota valmiit sukat tai lapaset vyötteen sisään ja liitä mukaan jäänyt loppulanka. Silloin lahjan saaja voi tarvittaessa paikata mahdolliset tulevat reijät  samalla langalla ja vältyt kotona turhaan pyöriviltä lankakerän lopuilta.

Levitettä kotikonstein
Ruoka ja juhlat
Unohtuiko tuorejuusto kauppaan ja vieraaita tulossa? Saat hyvää levitettä leivälle tavallisesta rahkasta. Lisää maustamattomaan rahkaan tilliä tai persiljaa tahi ruohosipulisilppua sekä aromisuolaa, ja anna tekeytyä vähän aikaa. Herkullista tuoreen leivän tai keksien päällä.

Valokatteen puhdistus
Piha ja mökki
Terassin valokatetta on hankala saada puhtaaksi esimerkiksi painepesurilla, koska pitää varoa, ettei kastele seiniä. Siirrä pesu kevättalvelle! Mittari kun näyttää nollakeliä ja lumi on kosteaa, ripottele lunta katteelle runsaasti (jos sitä ei ole jo valmiiksi siellä), harjaa katuharjalla ja vedä lumi pois.

Ekologinen liukkaudenesto
Piha ja mökki
Isäntä kävi harvennuksella ja nappasin yhden rangan. Vesurilla oksat irti ja jäätyvälle käytävälle.

Kahden pizzan paisto yhdellä pellillä
Ruoka ja juhlat
Kahden pakastepizzan paisto yhdellä pellillä onnistuu samaan aikaan, kun taitat toisen pizzan jäisenä kahteen osaan. Muovin sisällä taittaminen onnistuu ilman sotkua.

Meikkileikit
Lapset ja leikit
Pikkuiset tytöt haluavat jo hoitaa kauneutta, kuten isommatkin tytöt tekevät. Säästänkin tyhjentyneen huulipunan kotelon ja puhdistettuani sen, vaihdan siihen huulirasvan puikon. Samoin teen kauniille kasvovoidepurkeille, pesen ja laitan mukavan tuoksuista perusrasvaa tilalle. Näin huvi ja hyöty on taattu.

Helpotusta kadonneen puhelimen löytämiseen
Tekniikka
Melkein jokaisella on nykyään kallis älypuhelin. Ja joskus se myös menee hukkaan. Näyttöasetuksista voit lisätä lukitusnäyttöön yhteystietosi, vaikka nimesi ja sähköpostiosoitteesi, ja puhelin voi löytää helpommin luoksesi! Älä laita kuitenkaan puhelinnumeroa, siitä sinua ei voi tässä tapauksessa tavoittaa. Protip: Myös lupaus löytöpalkkiosta voi helpottaa puhelimen takaisin saamista!

Säästä vettä
Ekoniksit
Pesemme astiat käsin, mutta emme pesualtaassa vaan muovivadissa. Vesimäärä on pieni, ja vaihdettaessa pesuvettä, kaadamme sen ämpäriin. Käytämme veden wc:n huuhteluun. Samoin menettelemme kylpyveden kanssa. Pidämme myös käsienpesua varten vadin altaassa, emmekä juoksuta vettä, myös tämän veden voi käyttää wc:n huuhteluun.

Magneettimuistot
Sisustus ja remontointi
Miksi laittaisit magneetteja vain jääkaapin oveen? Matkamuistomagneetit piristävät mukavasti esimerkiksi valkoisen pesukoneen tai kuivausrummun kyljessä.

Mustan muovin hyötykäyttö
Ekoniksit
Mustaan muoviin pakattua ruokaa kannattaa välttää viimeiseen asti sillä sitä ei pystytä kierrättämään tehokkaasti. Jos kuitenkin mustaa muovia kotiisi ilmestyy, hyödynnä tyhjät rasiat esimerkiksi lemmikkien juoma- tai ruoka-astioina.

Termospullo työmaakahvien mittana
Muut
Kun keität termarikahvit työmaalle, käytä termospulloa veden annosteluun. Näin saat juuri oikean määrän kahvia mukaan, eikä kahvia mene hukkaan. Muista mahdollinen maitovara!

Turhat palvelut poies
Ostokset ja asiointi
Katkaise kuukausimaksullinen suoratoistopalvelu joka kuukausi. Saat aina katsoa kyseisen laskutusjakson loppuun. Kun laskutuskausi loppuu, joudut  aina miettimään palvelun tarpeellisuutta. Näin et pidä turhia palveluita roikkumassa!

Vanhat konstit käyttöön
Kauneus ja terveys
Hunajantuottajat tuntevat  Venäjän peniisilliinin eli propoliksen. Se on mehiläiskittivahaa, joka suojaa mehiläispesää bakteereilta ja viruksilta. Jos mehiläispesässä on jokin vieras eläin, mehiläiset palsamoivat sen propoliksella niin ettei se koskaan mätäne. Hunajantuottajat myyvät propolista Virossa. Tätä murumaista ainetta  liotetaan vedessä tai viinatilkassa. Näin saatu neste käy hyönteisten pistoksiin ja kurlausvetenä tai kurkkuun tiputtamalla  parantamaan yskää, käheyttä ja kurkkukipua.

Uusiokäyttöä
Pukeutuminen
Miesten kallis  pukupaita hylätään, kun kaulus ja hihansuut ovat  nuhjaantuneet.  Muu osa paidasta  säilyy kuin uutena. Tarvitset yksinkertaiset kaavat, joilla voit ommella  paidan hienosta materiaalista miesten bokserit, vaikka nappilistalla varustettuina.

Maanparannusta
Ruoka ja juhlat
Älä heitä täysiä suodatinpusseja kahvin valmistumisen jälkeen roskiin tai biojätteeseen.  Varaa reilu astia tiskikaappiin ja tyhjennä porot siihen.  Kun astia alkaa täyttyä, vie nurmikolle tai kukkapenkiin.

Ulkoilu pakolliseksi vanhusten hoidossa
Kauneus ja terveys
Viedään asukkaat yksityisten hoivakotien pihoille ja parvekkeille nauttimaan raittiista ilmasta. Se hoituu vähällä vaivalla, kunhan tehdään vanhuksille helpot pukimet. Leikataan saksilla reilu pääntie villavilttiin ja sujautetaan ylle.  Viltistä voi leikata hupun erikseen. Vaivatonta käyttää, ja toimii telttana säässä kuin säässä.

Säästä luontoa
Muut
Kätevä tapa säästää luontoa on olla ostamatta aina uusia roskapusseja. Voit itse käyttää vaikka vanhoja pahvilaatikoita tai paperipusseja roskapussien tilasta.

Roiskuva ketsuppi
Muut
Vajaa ketsuppipullo säilytetään jääkaapissa yleensä korkki alaspäin. Pöytään nostettaessa pullo lämpenee, ja kun avaat läppäkannen, yleensä ketsuppia on pöydälla ja vaatteilla ja niin edelleen. Kun puristat ketsuppia pullosta sulje läppäkansi, kun pullo on vielä puristettuna. Seuraavalla kerralla pullo imaisee ilmaa sisäänsä kun läppäkansi avataan.

Suihkun kylmän veden hyödyntäminen
Ekoniksit
Jos et jaksa jumpata ennen suihkua tai siedä kylmää vettä suihkussa, kerää kylmä vesi ämpäriin ja käytä siivoukseen, kukkien kasteluun tai vaikka vessanpöntön huuhteluun. Ei tarvitse palella kylmän veden alla tai laskea turhaan puhdasta vettä viemäriin hyödyntämättä sitä.

Yrjöttääkö?
Kodinhoito
Oksennustaudin jyllätessä laita ämpäriin roskapussi ja laita sairaan sängyn viereen. Roskapussissa oksennukset on helppo viedä ulos roskikseen. Ei tarvitse joka välissä kuurata ja desinfioida oksennusastioita ja vältät paremmin taudin leviämisen.

DVD-levyn korjaus banaanilla
Muut
Jos DVD-levysi on naarmuilla, niin hankaa sitä aukaistulla banaanilla, niin naarmut lähtee.

Purukumi
Muut
Jos kannat koulussa purkkaa mukana ja haluat syödä sitä, ota mukaan myös tyhjä pussi. Kun kaikki tulevat kinuamaan sinulta purkkaa, voit näyttää, että on vain  tyhjä pussi, just loppu.

Tarrakirja kierrätysmateriaalista
Käsityöt ja askartelu
Leikkaa tyhjistä purukumipusseista haluamasi muotoiset sivut ja nido ne yhteen. Purukumipussiin liimatut tarrat ovat uudelleen liimattavissa.

Paistettu kala nopeasti kylmäksi
Ruoka ja juhlat
Jäisillä kylmäpatruunoilla saat paistetun kalan kylmäksi nopeasti vaikka salaattia varten tai jääkaappiin laittoa varten.

Valot pois
Tekniikka
Jos olet kyllästynyt menemään sammuttamaan valosi illalla, niin laita lankaa kiinni katkaisijaan niin, että sitä vetämällä valot sammuvat. Sen jälkeen viet langan sänkysi lähelle,  ja illalla sammutat siitä valot.

Viilennyslakana
Kauneus ja terveys
Jos helleyönä on liian kuuma nukkua, kastele pussilakana kylmällä vedellä ja laita se peitoksi.

Maitopurkista pelastava oksennusastia
Muut
Huuhdeltu, avattu ja tyhjä litran maitopurkki on hyvä pitää varalla autossa matkapahoinvoinnin varalta ja kotona se on kätevä apu vatsatautia potevalle. Kun oksettaa, niin purkkiin on helppo yökätä: ei roisku vaatteille eikä vuoda. Käytetty purkki teipataan heti kiinni ja kiikutetaan roskiin. Tyhjiä, huuhdeltuja ja valmiiksi avattuja purkkeja kannattaa vatsataudin jyllätessä ripotella käden ulottuville eri puolille kotia, myös vessaan.

Neilikoille kestoa
Kodinhoito
Neilikat saa kaikkein kauniimmaksi, kun ne ostaa nuppuisena kaupasta ja kaataa sitruunalimsaa eli sittistä vaasiin. Olen saanut tämän niksin kummitädiltä.

Homeen ja hajunsyöjä
Ruoka ja juhlat
Jos jääkaappiin tulee hometta ja pilaantununeen elintarvikkeen hajua, toimi seuraavasti. Pyyhi home pois ja laita tulitikkurasiaan ruokasoodaa. Tulitikkurasia jääkaappiin ja tämän jälkeen home ja hajut ovat historiaa. Uutta hometta ei rasian jälkeen synny. Ruokasooda poistaa hajut tehokkaasti.

Pitkää ikää pyyhkeille
Ekoniksit
Ovatko kylpypyyhkeesi niin nuhjuisia, että niissä on repeytymiä ja reikiä? Onko miehesi humputellut tilin tyhjäksi niin, ettei uusiin ole varaa? Käytä reikiä ripustuslenkkeinä.

Sytykeruusuja pääsiäiseksi
Käsityöt ja askartelu
Tein kananmunakennoista sytykeruusuja pääsiäisteemalla. Folio päälle, ja sinulla on valmis tuliainen esimerkiksi mökkivierailulle pääsiäisen aikaan.

Tulppaanien kesto
Muut
Saat tulppaanit säilymään pidempään, kun pistät ohuella neulalla reiän jokaisen tulppaanin varteen ihan kukan alapuolelle. Tämä on niin sanottu ilmareikä. Kokeile vaikka! 🌷

Heijastimella täydellinen nuttura
Kauneus ja terveys
Jousiheijastimesta, eli käsivarren ympärille \lätkäistävästä\ heijastimesta, saa hyvän hiusvyötteen eli nutturatyökalun. Laita hiukset ponnarille, kääri hiukset latvasta alkaen suorana olevan heijastimen ympärille ja napsauta heijastin kierteelle. Toimii pitkille ja paksuille hiuksille jopa paremmin kuin kaupasta saatavat hiusvyötteet.

Meikkimunan säilytys
Kauneus ja terveys
Pääsiäinen lähestyy ja kotiin ilmaantuu suklaamunien mukana taas läjä muovisia munankuoria. Meikkimuna säilyy hygieenisenä meikkipussissa, kun säilytät sitä munankuoressa. Tee päätyihin muutama pieni reikä, jotta meikkimuna kuivuu käytön jälkeen.

Unilääkkeen korvike
Kauneus ja terveys
Jos sinulla on univaikeuksia, ota käyttöösi puhdas sukka, mieluiten tumma ja pehmeä. Aseta sukka kylkimakuulla niin, että sukan kärki jää tyynyn väliin ja sukka varsineen peittää silmät ja korvan. Sukka rentouttaa kasvot ja uni tulee helpommin, eikä sukka hiosta tai kiristä, kuten lentokoneiden silmälaput.

Keppikansalle
Kauneus ja terveys
Kirjoita matkalaukun osoitelappuun nimesi, lähimmäisesi yhteystiedot sekä mahdolliset sairautesi, kuten diabetes, sydän, muisti. Näillä tiedoilla saat avun nopeammin, mikäli ”väsy” iskee kesken kävelylenkin tai kauppareissun. Kiinnitä lappu keppiin. Keppi kulkee aina varmasti mukanamme, kun taas käsilaukku unohtuu helposti kotiin. Kepin turva moninkertaistuu osoitelapun tietojen kanssa.

Pizzalaatikko
Ruoka ja juhlat
Kun paistat pakastepizzan, niin leikkaa laatikko auki ja paistamisen jälkeen laita pizza takaisin. Saat hyvän alustan pizzan leikkaamiseen ja tarjoiluun, eikä tule ylimääräistä tiskiä.

Omar-munkin himoon
Ruoka ja juhlat
Joskus tekisi mieli herkutella Omar-munkeilla, mutta kauppa on joko liian kaukana tai herkkurahat vähissä. Lähelle saman makunautinnon saa, kun päällystää tavallisen pullan siivun kinuskikastikkeella. Ja eikun ääntä kohti. :)

Oikukas viili
Ruoka ja juhlat
Viilien syönti lusikalla on haasteellista, jopa vaikeaa niin aikuisille saati lapsille.  Viili venyy äärimmäisyyksiin ja roikuu leukaperissä, eikä vaatteet tahdo pysyä siltä turvassa. Noh, viilin voi syödä pillillä! Ravista voimakkasti avaamatonta viilipurkkia, tökkää pilli kannesta läpi ja ime viili siististi pillin kautta. Ei sotkeennu vaatteet ja voi ottaa myös mukaan. Nam!

Sillipurkin puhdistus
Kodinhoito
Onko sinulla kaunis lasipurkki, jonka haluaisit jatkokäyttöön, mutta purkissa on ollut esimerkiksi silliä? Saat purkin täysin hajuttomaksi laittamalla käytetyt kahvinporot purkkiin ja päälle kiehuvan kuumaa vettä. Kun vesi on jäähtynyt, on purkkikin hajuton.

Biopussin kiinnitys
Kodinhoito
Yhden hengen taloudessa tarvitsee käyttää pieniä biojätepusseja. Kun astia on tehty isommalle pussille, niin ongelma o, että kun laitat jätteitä, pussi \tipahtaa\ kasaan. Kiinnitä astian sivuille tarrakoukut ja pussin sangat niihin.

Sukka hukassa
Kodinhoito
Etsitkö isosta pyykkikopasta sukan paria, jotka juuri silloin haluaisit pesuun? Muistuta perheenjäseniä, että pyykkikoppaan saa laittaa likaiset sukat ainoastaan yhteen myttyyn laitettuna. Pienetkin sen oppii. Näin saat varmasti pyykkiin parilliset sukat.

Unohda aamukiire
Kodinhoito
Tuppaako aamulla olla kiire ennen töihin menoa ja silti haluat syödä terveellisesti? Laita illalla jo valmiiksi puuroainekset kulhoon ja kulho mikroon. Näin sinun ei tarvitse kuin napsauttaa mikro unenpöpperöisenä päälle ja kas, kohta aamupuurolle!

Parkettisuojat nastakengille
Pukeutuminen
Puettuasi nastakengät jalkaasi unohdat esimerkiksi avaimet tai kännykän keittiön pöydälle. Ei tarvitse kenkiä riisua, kun laitat jalkojen alle huopapohjalliset. Luistelu toimii, jos ei sillä matkalla ole mattoja. Valitse mahdollisimman suuret huopapohjalliset. Hinta yleensä sama, muutaman euron.

Resorit käyttöön
Kodinhoito
Ota pois heittämistäsi vaatteista ja sukista resorit talteen. Ranteissa ne estävät vesien valumisen kainaloihin esimerkiksi ikkunan- ja kylpyhuoneenpesussa sekä kasvojenpesussa.

Ei enää juoponnappeja
Pukeutuminen
Kauluspaidan napitus helpottuu huomattavasti, kun aloitat napittamisen alimmaisesta napista.

Mieskin kaunistautuu
Kauneus ja terveys
Kynsileikkurilla on kätevä leikata tai siistiä partaa, mutta ennen kaikkea viiksiä.

Jäälyhdyn teko
Ekoniksit
Säästä käyttämättä jääneet löylyvedet ja vedenkeittimestä vedet jäälyhtyä varten. Toki perunoiden keitinvedet, yms. voi myös säästää jäälyhtyä varten.

Kierrätyspakkausten kuivatus
Ekoniksit
Jos sinulta puuttuu paikka, jossa kuivattaa huuhdotut maitopurkit ja muovipakkaukset ennen kierrätysastiaan laittamista, osta kirpputorilta iso siivilä, sen alle lautanen ja kuivata pakkaukset siinä. Lautanen ja siivilä on tarvittaessa helppo huuhdella.

Kynsilakkaa kenkään
Pukeutuminen
Olin kolhinut valkoiset nilkkakenkäni kärjestä, näkyi selvästi. Suutari ei osannut tehdä asialle mitään, enkä löytänyt uusia valkoisia kaupoista. Ostin yhden euron kynsilakkapullon. Pariin kertaan sipaisin lakkaa kenkään, ja on kestänyt jo pari viikkoa ilman korjailuja. En itsekään huomaa, kumman kengän maalasin.

Leivän päälle
Ruoka ja juhlat
Levite loppumassa, eikä kauppaan muuta asiaa ? Keitä muutama muna, ja jos raejuustoa löytyy, niistä yksistään saat levitettä voileivälle. Hiukan vielä tilliä ja suolaa ja nokare levitettä, ja pääset seuraavaan kauppareissuun asti. \nKalorikauhuiset yllätysvieraatkin arvostavat suolaista tarjottavaa.

Sitrushedelmien kuoresta maustejauhe
Ruoka ja juhlat
Tuoreen appelsiinin ja sitruunan kuoren raastaminen on melko vaivalloista. Helpommin homma sujuu näin: Pese hedelmät huolellisesti. Kuori kuoren keltainen osa terävällä perunankuorimaveitsellä ohuiksi lastuiksi. Kuivata kuoret talouspaperin päällä. Kun ne ovat kuivuneet, murskaa ne veitsellä. Talleta tiiviseen purkkiin. Voit vielä jauhaa ne hienommaksi morttelissa ennen käyttöä.

Ei rakkoja hiihtäjälle
Kauneus ja terveys
Hiihtokauden alkuun olen laittanut monojen (tai uusien kenkien) kanssa kantapään suojaksi pikkuhousuojan (long-malli hyvä) . Liimapuoli ihoa vasten ja sukka päälle. Ei hankaa.

Muistoja värityskirjassa
Käsityöt ja askartelu
Kun aikuisen värityskirja on väritetty, en heitä sitä pois, vaan kirjoitan paljaille sivuille muistettavia asioita tai päivän tapahtumia. Saan ihailla kätteni töistä värikkäistä kuvista.

Puolapuista pyykkäykseen
Kodinhoito
Eikö pyykkinaruja ole enää riittävästi ja löytyykö nurkasta vanhat puolapuut tai sisustustikkaat? Myös vanha pinnasängynreuna tai eläimen oviportti kelpaa lisäämään naruja. Kiinnitä ne molemmista päistä vahvasti esimerkiksi pesutilan tai kylpyhuoneen kattoon, ja sinulla on lisäkuivatustelineet valmiina. Tikkaita tuunaamalla tai maalaamalla saat ne myös sopimaan paremmin sisustukseen.

Vanhat leivontakipot uusiokäyttöön
Sisustus ja remontointi
Kierrätystä kattoon. Ota vanha leivontakulho ja poraa sen pohjaan keskelle aukko. Mitä värikkäämpi, sen retrompi ja näyttävämpi. Nyt sinulla on uusi ekologinen lampunvarjostin, joka voit kiinnittää joko lampunjalkaan tai vaikka kattoon.

Retroa terassille
Piha ja mökki
Ota viimein pölyttynyt jumppapallosi esiin nurkasta ja taio siitä suuremmassa käytössä oleva riipputuoli terassille. Leikkaa palloon iso viilto varovasti, niin että siitä tulee kupin muotoinen, ja poraa reunoihin reiät narulle. Kiinnitä \istuinosa\ vahvoilla naruilla terassin kattoon ja nauti jumppapallon rentoudesta.

Kupinpidikkeen suoja autoon
Matkustus ja liikenne
Laita auton kupinpidikkeisiin muffinssivuoat. Näin saat helpommin putsattua kuppipidikkeet, eikä sinun tarvitse esimerkiksi kolikoita kaivella, kun voit vaan nostaa muffinssivuoan.

Jakaus helposti kynällä
Kauneus ja terveys
Jos uhohdit kamman vaikka matkallasi, käytä lyijykynän terätöntä päätä apunasi ja tee sillä itsellesi helposti vaikka jakaus.

Rairuohon kasvatusastia
Käsityöt ja askartelu
Ruokakauppojen salaattibaarien rasioista saa oivan kasvatuskupin rairuoholle. Kanteen muutama reikä saksien kärjillä ja kaunis nauha ympärillä, niin on kaunis katsellakin. Samalla tulee rasiakin uudelleen käytettyä.

Kelmurulla helposti auki
Ruoka ja juhlat
Jos ei ole huomannut laittaa kelmurullaa katkaisijaansa, tai se ei toimi, saa rullan aukaista ilman kynsien kanssa sohimista: Pidä rullan alussa puista varrastikkua, tarttuu muoviin hyvin ja aukeaa ilman tuskia. Laita toinen tikku valmiiksi siihen kohtaan mistä leikkaat, nopeata.

DIY-langanohjain
Käsityöt ja askartelu
Pussinsulkija taipuu moneksi! Poraa reiät sivuun ja pujota langat paikoilleen.

Onko vaikeuksia saada jumppapussi selkään?
Muut
Ota jumppapussin selkäpuoli mahaasi vasten ja pidä olkaimista kiinni Sitten heitä jumppapussi pään yli selkään.

Muikun pakastus
Ruoka ja juhlat
Siivotut muikut kannattaa pakastaa veteen upotettuna esimerkiksi puhtaassa maitopurkissa. Säilyvät pakkasessa raikkaina ja tuoreen makuisina.

Kypsä ananas
Ruoka ja juhlat
Mistä tietää, onko ananas syöntikypsä? Mikäli ananaksen lehti lähtee irti vetämällä, on se syöntikypsä.

Juoksusukat
Ulkoilu
Laita päällekäin kahdet nylon-nilkkasukat. Ne korvaavat kalliit juoksusukat.

Laskettelulasien kiinnitys kypärään
Ulkoilu
Mikäli laskettelulasien kiinnike on tippunut kyrärästä, oiva apu tilanteeseen on liimautuva tarranauha.

Siistimpää kynsienleikkuuta
Kauneus ja terveys
Kynsiä leikatessa kynsienleikkurilla kynnet tahtovat lennellä vaikka ja minne. Laita hieman rasvaa leikkureiden kärkeen, niin eipähän lentele enää!

Kivi-tuikun monta elämää
Sisustus ja remontointi
Kynttilätuikuista saa kauniita istutusastioita pääsiäisruohoa varten, kylvä vaikka joka toinen viikko uusi kylvös. Jos on useampia tuikkuastioita, niin voit nauttia aina tuoreesta vihreydestä.

Vappupallo kotiin ejänä
Lapset ja leikit
Vappupallon saa kuljetettua turvallisesti ja ehjänä kotiin autossa, kun sen sujauttaa sopivan kokoisen pussilakanan sisään. Ei leiju autossa irrallaan tai karkaa, kun ovi aukeaa.

Lämmittimet ja sortsit samasta
Pukeutuminen
Osta tarjouksesta pitkälahkeiset alushousut ja leikkaa niistä ylimääräiset lahkeet irti, niin saat oikeanpituiset bermudat ja kätevät käsivarrenlämmittimet pyöräilyä varten.

Oudon vahva ranskalainen kahvipaahto
Ruoka ja juhlat
Joskus sitä saa lahjaksi tai ostaa vahingossa suomalaiseen makuun oudon vahvaa ranskalaista paahtoa. Ei hätää! Kahvista saa todella hyvää sekoittamalla liian vahvan jauhatuksen vaikka tuttuun ja turvalliseen Costa Ricaan.

Laatikot konmarittajalle
Sisustus ja remontointi
Irtokarkkien muovilaatikot ovat loistavia säilytyslaatikoita kaikenlaiselle pikkutavaralle. Ne ovat kestäviä ja mahtuvat lipastoihin tai kaapin hyllyille. Ja laatikot saa ilmaiseksi ruokakaupoista sen jälkeen, kun ne on tyhjennetty irtokarkkilaareihin.

Kalafileen panerointi siseesti
Ruoka ja juhlat
Silakan ja muikkufileiden kanssa yleensä sotkii sormet jauhoilla. Laita pussiin ruisjauhot ja suola, kalat sinne ja heiluttele, helppoa ja siistiä.

Rillipään tyyny
Muut
Rillit päässä on hankala lukea tai katsoa tv:tä kyljellään, koska tyyny painaa rillit vinksalleen. Autoon tai lentokoneeseen tarkoitettu niskatyyny helpottaa, kun asettaa tyynyn vaon rillien kohdalle. Toimii myös kuulokkeiden käyttäjälle samalla periaatteella.

Kuramatto kauniiksi
Sisustus ja remontointi
Kevään tullen kurakeleillä on kiva jättää kengät kuramaton päälle. Muotoile kuramatto kauniimmaksi saksilla! Voit aluksi piirtää kuramaton kumipuolelle ääriviivat, niin leikkaaminen käy helposti, vain mielikuvitus on rajana!

Helposti viiliä (ylimäärä)maidosta
Ruoka ja juhlat
Jos sinulla on yksi purkki viiliä jääkaapissa, mutta liikaa maitoa, joiden Parasta ennen -päiväys uhkaa mennä vanhaksi, tee näin: Ota jälkiruokamaljoja tai muita pieniä astioita puolen tusinaa, nosta reilu lusikallinen viiliä astiaan ja kaada päälle maitoa jättäen sentin verran tyhjää yläreunaan. Sekoita hiukan. Jätä muhimaan huoneenlämpöön vuorokaudeksi, kunnes pintaan muodostuu \nahka\. Sitten siirrä jääkaappiin ja nauti viileänä.

Hius pois suusta tai kurkusta
Kauneus ja terveys
Pure purkkaa ja sylkäise purkka pois, niin hius tarttuu purkkaan.

Sähköiset sukkahousut
Pukeutuminen
Kun unohdit alushameen ja hame tarttuu sähköisiin sukkahousuihin, levitä käsiin hiuksiin jätettävää hoitoainetta tai käsivoidetta ja sivele sukkahousuihin hameen alle. Eipä tartu enää!

Pisteestä pisteeseen
Lapset ja leikit
Poikani oli pienenä innokas tekemään pisteestä pisteeseen tehtäviä. Usein piti kesken ruoanlaiton tai joku työ keskeyttää, kun poika kysyi mikä on seuraava numero. Mittanauha avuksi, siitä löytyi numerot 150 asti. Molemmat saimme tehtyä hommamme. Tätä olen nyt tarjonnut lastenlapsillekin.

Alkkareiden kierto
Sukkahousuniksit
Kun säilyttää alkaareita laatikossa, tulee yleensä käytettyä vain kasan päällimmäisiä. Kiinnitä sukkahousut roikkumaan vaatekaappiin tai komeroon, ja leikkaa lahkeen kärjet pois. Kun puhtaat alkkarit tulevat pesusta, työnnä ne vyötäröosasta sukkahousujen sisään ja kun otat alkkarit käyttöön, ota puntista alimmaiset. Näin kaikkia alkkareita tulee käytettyä tasaverroin. Voit myös jaotella alkkarit kahteen eri ryhmään eli eri lahkeisiin, esimerkiksi värikkäät ja valkoiset, tai mallin mukaan.

Kuitit kuriin skannatessakin
Ostokset ja asiointi
Lippujen ja lappujen (esim erilaiset kuitit ja takuutodistukset) skannaaminen helpottuu, kun laittaa erikokoiset kuitit kirkkaaseen muovitaskuun. Pysyvät skannausalustalla paikoillaan ja rypistyneet oikenevat samalla. Toimii myös kännykän skannaussovellusta käytettäessä.

Lankakori siistiksi
Käsityöt ja askartelu
Lankakerien avoimet langanpäät sotkeutuvat keskenään ja menevät pahasti solmuun. Keri avoimet lankakerät ja kiinnitä langanpäät kerään lasten napsahtavilla  hiuspinneillä. Näin lankakori pysyy siistinä ja sotkua ei synny.

Kompostijäte monenlaisiin pusseihin
Ekoniksit
En kerää kompostijätettä erityisiin biojätepusseihin. Riittää kun kerää sen hedelmä-, sipsi- , tai muihin pusseihin tai vaikka maitopurkkeihin. Ulos mennessä tyhjennän pussin kompostiastiaan, ja sitten viskaan tyhjän pussin kierrätysastiaan.

Kasvimaa kestokassiin
Piha ja mökki
Kesä tuloillaan, joten isoon mustaan kassiin laita pohjalle kiviä ja päälle reilusti multaa ja esimerkiksi tomaatintaimenet sinne kasvamaan. Jos halla iskee, kassin voi yöksi siirtää sisälle. Samoin parvekkeelle voi laittaa tuohon isoon kassiin vaikka perunaa tulemaan. Kassihan on varsin tyylikäs. Kassin voi myös laittaa roikkumaan ja siihen kasvamaan vaikkapa kasveja jotka yleensä kasvattaa korkeaa vartta ylöspäin ja nyt roikkuessaan kasvattaakin alaspäin.

Kielet ylös
Pukeutuminen
Selkävaivaisen mieheni oma helpotus, kun kumaraan ei juurikaan pääse: Kenkälusikan koukkupää kielen lenkin väliin ja nyppäys! Saat siis kengät näin jalkaasi ilman sen suurempaa vaivaa👌🏼

Joulupaperit käyttöön
Muut
Joka joulu huomaan hamstranneeni joulupaperia yli tarpeen. Olen juhlan jälkeen päällystänyt kaappien hyllyjä ylimääräisillä tonttupapereilla ja vaihtoon ne menee tietenkin taas vuoden päästä.

Hiuspohjan kuorintaa
Kauneus ja terveys
Sekoita kämmenellä shampoota ja teelusikallinen hienosokeria ja siinä valmis päänahan kuorinta! huuhtele ja tadaa, hiuspohja voi taas paremmin. Toista kerran kuussa.

Näppärä kuorrute
Ruoka ja juhlat
Murskaantuiko sipsit? No, murskaa ne pussissaan ihan pieneksi esimerkiksi  nuijien. Lisää sekaan mausteita ja käytä seos broilerin fileiden kuorruttamiseen ja paista fileet voissa. Maukasta!

Karvaantuva villakangastakki
Pukeutuminen
Tarttuuko villakangastakkiin karvaa, nöyhtää ja pölyä? Rullattuasi sotkun pois takista vaateteipillä, suihkuta takille hiuksiin jätettävää hoitoainetta tai selvityssuihketta. Takin pintaan jää suojaava ja siloittava kerros, eikä ylimääräinen tavara tartu siihen enää niin helposti.

Pipotemppu
Sisustus ja remontointi
Maalatessasi suojaa hiuksesi maaliroiskeilta laittamalla pipo päähän nurinpäin. Kun taas käytät pipoa ihmistenilmoilla pipo oikeinpäin, roiskeet jäävät piiloon.

Kermaa ja kuohujuomaa
Ekoniksit
Jos sinulla on vanha, kaunis ruskea kermapullo ja kuohujuomapullon korkki, ne sopivat hyvin yhteen.

Kertakäyttöinen laudeliina hoitoalustaksi
Vauva
Suojaavan alustan vauvan hoitopöydälle saat kertakäyttöisestä laudeliinasta. Edullisempi kuin hoitopöydälle tarkoitetut suojat ja laudeliina pitää kosteuden ja vaippavuodot pois hoitoalustalta. Kätevä myös reissussa yleisten vessojen hoitoalustan suojaksi.

Lakanan viikkaaminen yksin
Kodinhoito
Pitkän lakanan viikkaaminen perinteisesti pituussuuntaan sujuu kaverin kanssa, mutta yksin viikatessa viikkaa lakana poikittain. Kädet riittävät hyvin, kun taitat lakanan keskeltä ja tartut toisella kädellä taitoskohdasta ja toisella lakanan ala&yläkulmasta. Taita vielä kerran. Lakana on helppo ravauttaa tai ravistaa ilman, että osuu maahan. Mankeloiminenkin on lyhyemmällä paketilla helpompi.

Repun suojaus
Ulkoilu
Pitäisikö reppu suojata märkää pyörämatkaa varten? Ei hätää. Ripusta reppu pyöränsarveen roikkumaan ja sujauta muovipussi alakautta suojaksi ja solmi kantokahvat yhteen. Voilá!

Päivän olkainpelastus
Pukeutuminen
Valuvatko alustopin tai liivien olkaimet ikävästi puseron alta esiin? Teippaa olkaimet ihoon kiinni, napakasti pysyvät kovemmassakin menossa.

Koiran tuotokset
Lemmikit
Helppo ja halpa konsti korjata lemmikin tuotokset, on käyttää pahvista tai muovista leikattua palaa. Varsinkin lumelta sillä on helppo siirtää jätökset ojaan tai näkymättömään paikkaan.

Suklaalusikka kaakaolle
Ruoka ja juhlat
Sulata suklaa vesihauteessa ja kaada esimerkiksi neliskanttiseen jääpalamuottiin. Laita puukuitulusikka tai haarukka pystyyn muottiin, ja anna jähmettyä kylmässä. Irtoaa helposti vähän naputtelemalla pohjaan tai kastelemalla pohja kuumalla vedellä. Saat kerralla tehtyä isommallekin porukalle tai useammalle kerralle. Ulkoilupäivänä kuppi kuumaa kaakaota ja suklaalusikka joukkoon.

Huone lämpimämmäksi
Kodinhoito
Halutessasi nostaa huoneen lämpötilaa, teippaa patterin taakse alumiinifolio. Huoneesta tulee paljon lämpimämpi. Esimerkiksi  jos on vaikka leveä ikkunapöytä, lämpö jää sen alle.

Puntarin kalibrointitesti
Kauneus ja terveys
Voit tarkistaa toimiiko puntarisi tarkasti asettamalla puntarille käsipainoja. Jos käsipainojen massa näkyy puntarilla tarkasti, puntarisi toimii oikein.

Tilaa jälkiruoallekin
Sukkahousuniksit
Jos sukkahousut tuntuvat helposti kiristävän vyötäröltä esimerkiksi juhlaruokailujen jälkeen, varaudu etukäteen laittamalla jalkaan raskausajan sukkahousut - on tilaa jälkiruoallekin, eikä kiristä vatsaa!

Kuorinta
Kauneus ja terveys
Kookosöljystä ja hienosta Himalajan suolasta saa edullisesti ihanan kuorinnan kasvoille tai vartalolle. Sekoita noin puolikkaan teelusikan kokoiseen nokareeseen kookosöljyä puoli teelusikallista suolaa. Hiero varovasti ja pese vedellä, mutta jätä iho hieman öljyiseksi. Aamulla iho on ihanan pehmeä!

Lemmikin kynnet
Lemmikit
Koiran tai kissan kynsienleikkaus on haastavaa puuhaa, etenkin talvi aikaan. Ota avuksesi otsalamppu, niin saat kohdistettua lisävaloa toimenpiteeseen.

Selän rasvaus itse
Kauneus ja terveys
Selän rasvauksessa on pitkävartinen, kapea ja suhteellisen ohut maalaustela hyvä. Telan materiaali on hyvä olla mahdollisimman vähän rasvaa imevä, jos ei käytä ihoöljyjä. Telaan laitetaan rasva ja sillä ylettyy selän keskikohtaankin, johon ei jäykkäkätinen pysty. Telan vartta voi taivuttaa hiukan. Jäykkä ihminen voi käyttää telaa koko kehon rasvauksessa.

Puhelimen akun kesto
Ekoniksit
Kakkihan tietää, että kylmässä puhelimen akku kuluu ihan hirveästi. Jos et halua, että se kuluu, niin työnnä  se vanhaan villasukkaan.

Lehden jako
Ekoniksit
Mikäli asut kerrostalossa, sovi taloyhtiön kanssa, että saat laittaa alaoven viereen hyllykön tai tason,johon voi jokainen asukas tuoda tilaamansa tai lukemansa aikakauslehdet, ja siitä voi ottaa haluamansa luettavaksi.

Minikasvihuone
Ekoniksit
K-Supermarketin salaattibaarin rasioita voi jatkokäyttää minikasvihuoneena. Tässä itää popcornin siemeniä kissalle syötäväksi ruohoksi.

Tehdään yhdessä
Muut
Kun teet hilloja, askartele purkit lasten kanssa leikkaa tai liimaa purkkien ympärille ja kanteen sisällönmukaisia kuvia. Kuvia  löytyy aikakauslehdistä.

ilmareikä mehupurkkiin
Ruoka ja juhlat
Tee puukonkärjellä pieni ilmareikä mehupurkkiin ennenkuin avaat, niin kaadettaessa se ei pulputa ja roiski ynpäriinsä

Puput pois puutarhasta
Piha ja mökki
Ripusta hedelmäpuun oksiin hiuksilla täytettyjä tyhjentyneitä sipuli- tai hedelmäpusseja. Hiuksia voit saada ystävälliseltä kampaajalta. Puput kiertävät puun, mutta pikkulinnut tyhjentävät pussit myöhemmin pesän pehmusteeksi.

Ensiapua kuhmulle
Muut
Kun lapsi on syönyt puristettavan smoothien, täytä pakkaus vedellä ja rullaa korkki kiinni. Laita pakkaus pakastimeen. Näin saat hauskan näköisen kylmäpakkauksen pieniin arjen kolhuihin.

Taljan harjaus
Sisustus ja remontointi
Sisustustaljat tahtovat takkuuntua käytössä ja menevät suttuisen näköisiksi. Mutta harjaapa talja koiran karstaharjalla, niin taljasta tulee kuin uusi.

Pensseli pölyhuiskana
Kodinhoito
Maalipensselin avulla saa hyvin pölyt pois pienistä ja muuten hankalista paikoista.

Superterveellinen naposteltava
Ruoka ja juhlat
Kun jäädyttää esimerkiksi saviastian, tai vielä parempi, jos laittaa kaksi sisäkkäin. Siinä pysyy pakkasmarjat pitkään jäässä. Ne ovat myös kohtuuhintaisiakin.

Purista siskonmakkarat pihdeillä
Ruoka ja juhlat
Käytä muovisia pihtejä apuna, kun puristat siskonmakkaroita keittoon tai pannulle. Pysyy sormet puhtaina. Purista \lypsäen\ varovasti kuitenkin, ettei kuori rikkoonnu.

Treenitrikoot rullautuvat?
Pukeutuminen
Monet treenitrikoot rullautuu ikävästi vatsamakkaroiden alle, kun esimerkiksi kyykkäät tai teet vatsalihaksia. Ostapa kangaskaupasta pätkä silikonikuminauhaa ja ompele trikoiden vyötärölle sisäpuolelle. Pysyy pöksyt rullautumatta paikallaan ja treenit sujuu ilman pöksyjen oikomisia. Kestää myös pesussa.

Solmupullasta laskiaispulla
Ruoka ja juhlat
Pakasteestani löysin vain solmupullia. Jääkö nyt laskiaispullat tekemättä? Ei hätää: veitsellä vain pulla halki ja hillo kermoineen väliin. Tuunattu laskiaispulla on valmis.

Juuston raastaminen ilman raastinta
Ruoka ja juhlat
Juustoraastin vie tilaa ja on pirullinen pestä. Juuston voi helposti raastaa veitsen ja juustohöylän avulla, kun painaa veitsellä juustoon halutun kokoisia lohkoja ja vetää juustohöylällä irti. Näin saa helposti juustoraasteen tai sopivan kokoiset ohuet siivut esimerkiksi keksien päälle.

Näköalaa karvakaverille
Lemmikit
Pieni koirani haluaa nähdä autoillessa ulos, mutta kokonsa takia se ei nähnyt ikkunasta kuin kahdella jalalla seisten, ja pitemmän päälle sekin käy työstä. Ostin kirpparilta parilla eurolla lasten koroketyynyn, jonka kiinnitin takapenkin selkänojaan vanhalla vyöllä. Sitten vain koira valjaisiin, valjaat kiinni koiran omaan turvavyöhön ja koira istuimeen. Turvallista ja koiralle mukavaa matkaa, kun ei tarvitse tuijotella vain etupenkkien selkänojia.

Tuoreustakuu
Ruoka ja juhlat
Juustopala pysyy tuoreena, kun höyläät sitä joka puolelta, etkä aina vaan samasta kohdasta.

Koiralle oma vessa
Lemmikit
Jos tietää, että koira joutuu viettämään aikaa yksin sisätiloissa esimerkiksi työpäivien ajan, kannattaa opettaa se heti pennusta käymään hiekkalaatikolla. Oma chihuni oppi tavan itse, kun meni hoitopaikassa kissojen laatikolle omia aikojaan. Toimii helposti pienellä koiralla, mutta on käytettävissä myös isompirotuisella esimerkiksi autotallissa vaikka muovin päälle laitetulla hiekalla. Huomattavasti mukavampi kuin pissityt matot tai sängyt.

Kirppislaput
Käsityöt ja askartelu
Kun tarvitset kirpputorille “hintalappuja” ne voi leikata kotiin tulleista kirjekuorista. Ei tarvitse tuhlata tulostinpaperia,eikä maksaa valmiiksi painetuista kirppislapuista.

Purjolle pussi
Ruoka ja juhlat
Kun purjo on liian pitkä normaalille pussille, niin kertakäyttömukien pussista saat oivan pussin purjolle. Se on sopivan pitkä pussi purjolle.

Sukkienlajittelupussit
Kodinhoito
Sukkien lajitteluralli loppuu, kun hankkii jokaiselle perheenjäsenelle oman pesupussin ja merkkaa sen. Kukin laittaa omat sukkansa aina omaan pesupussiinsa, jossa sukat laitetaan pesukoneeseen ja myös kuivuriin mikäli sellainen on. Helpottaa huomattavasti etenkin, jos perheessä on useampi lapsi joiden sukkakoot ovat toisiaan lähellä.

Paperiton WC
Ekoniksit
Moni tuhlaa valtavasti paperia. Arvometsää wc-pönttöön ja roskikseen. Paljon puhtaammaksi saa käyttämällä rättiä ja lähes kuumaa vettä.

Varmasti säilyy
Ekoniksit
Jäädytä vesipurkkeja ja sijoita ne maitopurkin kylkiin kiinni. Lisää maidon säilyvyysaikaa huomattavasti, päiväys on vain suuntaa antava. Myöskin vähentää jääkaapin virrankulutusta. Limutkin pysyvät tosi kylmänä tällä konstilla.

Valaistu parsinsieni
Käsityöt ja askartelu
Pimeinä iltoina parsiessa rikkimenneitä villasukan kantapäitä valaistu parsinsieni pelastaa: muovisen pesupallon sisään sujautetaan pitkulainen taskulamppu, ja palloa käytetään parsinsienenä. Valaistu pesupallo valaisee parsittavan työn alhaaltapäin, mikä helpottaa varsinkin tummien sukkien parsintaa.

Selätin uusiokäyttöön
Ruoka ja juhlat
Löytyykö taloudestasi selätin ja olet innokas kakunleipoja? Aseta kakku tasaisen alustan kanssa selättimen päälle ja saat oivan avun kakun kuorruttamiseen pyörivän selättimen ansiosta.

Pihan hiekoitus
Piha ja mökki
Säilytä hiekoitussepeliä sisällä lämpimässä. kun heität sen lämpimänä jäälle, sepeli uppoaa hiukan jäähän eikä luista kengän alla.

Näin et sekoita kylpypyyhkeitä lomalla
Ekoniksit
Kun lomailet isommalla porukalla vuokramökissä, jossa pyyhkeet kuuluvat majoitukseen, tulee ongelma siinä, että kaikki pyyhkeet ovat samanlaisia ja menevät jo ensimmäisenä iltana sekaisin. Niinpä pidämme mukana puisia pyykkipoikia, joihin kirjoitamme nimet ja kiinnitämme pyykkipojat pyyhkeisiin. Näin säästymme turhalta pyyhkeiden pesemiseltä ja loma sujuu mukavan stressittömästi ja ekologisemmin.

Siivouslista
Kodinhoito
Siivouksen todo-lista kannattaa tehdä pölyiselle pinnalle. Yhden tehtävän tehtyä voit pyyhkiä sen yli ja samalla pinta tulee puhtaaksi.

Täydellinen kylmä kaakao
Ruoka ja juhlat
Kylmä kaakao on lasten suosikkijuoma vuodesta toiseen, mutta jauhe on vaikea liuottaa kylmään maitoon tai kasvimaitoon niin, että siitä ei muodostuisi paakkuja kaakaon pinnalle. Ongelma poistuu, kun liuottaa kaakaojauheen mukissa ensin pariin ruokalusikalliseen kiehuvaa vettä, ja sitten vasta lisää joukkoon kylmän maidon.

Puutarhatyökalu hyötykäyttöön talvellakin
Piha ja mökki
Vinkki puurhatyökalun hyötykäyttöön talvella: Jäisiä ja luikkaita kulkuväyliä pystyy karhentamaan rikkaruohojen poistoon tarkoitetulla työkalulla eli \nitkuttimella\ eli heiluriharalla. Auringon sulattaman pinnan saa tällä keinoin irti, jonka sitten yöpakkanen jäädyttää kiinni ja samalla karhentaa pinnan. Ei ole enää sileä ja liukas kuin aiemmin 👍

Tehokas hampaiden harjaus
Kauneus ja terveys
Sähköhammasharjauksessa tärkeää on että harjaa liikuttaa tarpeeksi hitaasti. Harjaa hampaasi vasemmalla kädellä, jolloin harjauksesta tulee väkisinkin hitaampaa ja lisäksi aivosi saavat tarpeellista jumppaa.

Retrokoriste kakkuun
Ruoka ja juhlat
Jos tallessa on vielä retro-osastoon kuuluva auton kahdeksankympin lätkä, niin säilytä sitä vielä niin kauan, kunnes täytät 80 vuotta. Saat näyttävän retrokoristeen täytekakkuusi.

Halpa sävytys maalille
Ekoniksit
Käytössäni oli tylsän valkoista remonttimaalia, eikä ollut rahaa ostaa siihen sävytystä. Kokeilin mustaa elintarvikeväriä ja se toimi! Sain juurikin rakastamaani pastellin sävyistä siniharmaata ja nyt on koko yksiöni raikkaan värinen!

Crafts with bling
Käsityöt ja askartelu
Halkeaman vuoksi käytöstä poistettu viinilasi: Lankarulla juoksee karkaamatta ja käsillä pidettävät välineet esillä, parasta kaikesta on korkin metalliosan taivutus neulapidikkeeksi korkin kanssa. Näyttää kivalta ja saa hyvälle tuulelle. Cheers!

Mukiteline munakennosta
Ruoka ja juhlat
Leikkaa tyhjään kananmunakennoon kaksi reikää, niin saat smoothiepullot kätevästi mukaan. Näin ne pysyvät pystyssä kassin pohjalla eivätkä turhaan kaadu. Käy myös muille pulloille ja mukeille.

Avokadot kypsiksi
Ruoka ja juhlat
Laita raa*at avokadot samaan muovipussiin banaanin kanssa, niin ne kypsyvät nopeasti ja tasaisesti.

Timanttisormuksen puhdistus
Muut
Laita vanhaan, käytöstä poistettuun sähköhammasharjan vaihtopäähän mietoa saippuaa ja pese sähköhammasharjalla timantti- tms. sormuksen kivet hohtavan puhtaiksi ja kiiltäviksi. Samalla puhdistuvat myös pöpöt sormuksen sisäpinnan koloistakin.

Pankkikortille halpa skimmaussuojaus
Ekoniksit
Tee pankkikortille suojus tyhjästä mehupurkista, minkä sisällä on alumiinipinnoite.  Yhdestä mehupurkista tulee vaikka koko perheen pankkikortteihin skimmauksen estävät suojukset.  Leikkaat kortille sopivan kokoisen palasen kulmataitoksen molemmin puolin, saat siistin taitoksen ja pankkikorttisi pysyy suojassa.

Siistimpi roskis
Ekoniksit
Taittele roskakoriin pussin alle pari sivua sanomalehdestä tai mainoslehdestä. Näin roskis pysyy siistimpänä ja on helpompi myös puhdistaa, varsinkin jos jotakin sattuu pussista vuotamaan.

Juustonloput hyötykäyttöön
Ruoka ja juhlat
Pientä juuston palaa on vaikea höylätä. Raasta juuston jämä ja pakasta pakastepussissa. Näin se on helppo sieltä käyttää vaikkapa makaronilaatikon kuorrutteeksi.

Piristävä kauppalappu
Kodinhoito
Kotona pikkutaiteilijoilta syntyy useita piirustuksia eikä kaikkia ole tarvetta säilyttää. Piirustukset saa hyötykäyttöön, kun käytät niitä kauppalappuna ostosreissuille.

Kuivat kosteuspyyhkeet jatkokäyttöön
Kodinhoito
Kuivuneet kosteuspyyhkeet ovat täydellisiä pölyrättejä. Ne sitovat pölyä paremmin kuin mikrokuitu!

Hiekoitus kastelukannulla
Ulkoilu
Kastelukannulla ei tähän aikaan vuodesta ole parempaa käyttöä kuin hiekoittaa jäätiköt!

Eko-sytyke helposti
Ekoniksit
Käytetyt wc-paperirullat ja poltetut tuikunkuoret kannattaa kerätä samaan paikkaan. Taivuta wc-paperirullan toinen pää umpeen painamalla peukalolla rullan vastakkaiset reunat sisäänpäin yhteen. Rutista tuikunkuoriin jääneet steariininloput rullan sisään ja sulje wc-paperirullan toinenkin pää. Nyt sinulla on tosi näppärä sytyke-pötkylä takan tai uunin sytyttämiseen. Lisäksi saat hyvän mielen siitä, että käytät kaiken steariinin eikä se päädy väärään paikkaan metallijätteen mukana. \r\nPieni eko-teko tuo hyvän mielen ja sytyttää tulen tosi tehokkaasti.

Apukäsi
Kauneus ja terveys
Apukäsi hiusten föönaamiseen, jos käsissä on pulmaa.

Herkullinen postikortti
Ekoniksit
Pirkka-minidonitsilaatikon kannesta saa askarreltua vaikka leivonnaisten ystävälle postikortin.

Matkalaukku langoille
Käsityöt ja askartelu
Matkalaukku sai uuden elämän, kun pyörän rikkouduttua matkakäyttö päättyi. Nyt sain näppärästi langat matkalaukkuun, ja mikä parasta, puikoille ja ohjeille löytyy omat lokeronsa ja laukku on myös helppo siirtää paikasta toiseen.

Itsetehty mausteseos
Ruoka ja juhlat
Tee itse edullisesti suosimasi mausteseokset. Lue suosikkiseoksen pakkaussisältö ja sekoita samat mausteet itse. Tällöin voit säädellä suolan määrää, jota seokset usein sisältävät paljon. Samalla jäävät pois myös kaikki lisäaineet.

Kukkien taimet jakoon
Ekoniksit
Lisää taloyhtiössäsi iloa ja yhteisöllisyyttä jakamalla kasviesi taimia.  Kun keväällä leikkaat kasveja, laita leikatut oksat vesiastiaan juurtumaan. Kun juuret ovat riittävän isot, nosta astia rappukäytävään \ota tästä\ -lapun kera.

Lautapelin nappulat korkeista
Ekoniksit
Perheessämme tulee paljon kahta eri väriä tuubien korkkeja. Saimme niistä lautapelin nappulat mökille.

Hiekoitin liukkaalla
Ulkoilu
Ulkona kävellessä voi eteen tulla yllättävä liukas paikka. Pidä mukanasi pikku purkissa hiekkaa, jota voit heittää eteesi, jotta pääset turvallisesti liukkaan kohdan yli.

Selätä sähköiset sukkahousut
Pukeutuminen
Talvella sukkahousut sähköistyvät helposti. Levitä vartalovoidetta ohuesti sukkahousujen päälle ja sähköisyys katoaa!

Juustopussi eväspussiksi
Ekoniksit
Uudelleen suljettavasta juustopussista saa mainion eväspussin leivälle tai muulle hiukopalalle tai vaikka hygieniatuotteelle ja tulitikuille jne.

Raikkaat nenäliinat
Kauneus ja terveys
Laita pureskelemasi raikas purukumi tavallisen nenäliinan kulmaan. Seuraavan kerran niistäessäsi nenäliinassa on raikas tuoksu, joka avaa tukkoisimmankin nenän!

Kapean maljakon pesu
Kodinhoito
Astianpesukoneen aterinkoriin kannattaa laittaa kapeat maljakot ja kuohuviinilasit. Pysyvät hienosti paikallaan pesun ajan!

Kurkkua kaikille
Lapset ja leikit
Sormiruokailijalle saa kätevästi omenaporalla kurkun pehmeän keskiosan, ja isommille lapsille jää leivän päälle hauskat \autonrenkaat\.

Tappiapuri huonekalujen kokoamiseen
Sisustus ja remontointi
Dublo -Legosta saa oivan työkalun huonekalujen asennukseen. Pienen dublon reikä on juuri sopivan kokoinen puutappia varten ja sen avulla tapille saa lisää pinta-alaa paikalleen painamiseen eikä tappi vahingoitu prosessissa.

Autontakalasi puhtaaksi
Matkustus ja liikenne
Itselläni on luiskaperä auto ja kun ajan soratietä kesällä pitkän, kuivan kauden jälkeen, niin takalasi on paksun pölyn peitossa. Ei kannata sitä kastella, koska sillä tahrii koko autonperän. Olen laittanut autoon pölyhuiskan tätävarten, vetelen pöylyn kuivana pois eikä tarvitse joka kerta pestä. Sama konsti toimii siitepölyn kanssa.

Inkiväärin annostelu
Ruoka ja juhlat
Inkivääriä kannattaa pakastaa valmiiksi kuorittuna. Jäisenä siitä on helppo raastaa sopiva määrä ruokaan tai flunssan yllättäessä vaikka teen sekaan.

Turvallista pulkkailua!
Lapset ja leikit
Leikkaa heijastinteipistä sopivan mittaisia pätkiä ja kiinnitä ne lapsen pulkan naruun. Autoilijat huomaavat varmemmin aikuisen perässä vedettävän pienen pulkkailijan!

Hiekoituskauha pesuainepullosta
Piha ja mökki
Leikkaa tyhjästä pesuainepullosta yläosa pois. Saat kätevän hiekoituskauhan.

Riittoisa keitto
Ruoka ja juhlat
Saat hyvän ja riittoisan sekä vähemmän suolaisen Lämmin kuppi -keiton, kun suurustat sen maizenalla ja lisäät vettä.

Varpaidenvälierottimet
Kauneus ja terveys
Etenkin lapsiperheissä löytyy Nerf-aseita ja niille kuuluvia pateja.\r\nLaita jokaisen varpaan väliin yksi, niin saat varpaat erilleen ja helpotat kynsien lakkaamista.

Talouskäsineille jatkoaikaa
Ekoniksit
Tahmeiksi muuttuneet talouskäsineet saa vielä käyttökelpoisiksi hieromalla niihin käytön jälkeen perunajauhoa. Puoli teelusikallista riittää kosteiden käsineiden ulkopinnalle. Myrkytön vaihtoehto joka jatkaa käsineiden elämää viikoilla!

Ekohiekoitus havuilla
Piha ja mökki
Jäikö joulusta koristeeksi havukransseja tai onko joulukuusi vielä nurkassa?\nNeulaset toimivat jäällä luistonestona paremmin kuin hiekka: neulaset eivät uppoa jään sisään vaan jäävät vesijään pintaan, niitä kuluu murto-osa verrattuna hiekkaan ja ne voidaan pihalta laittaa kompostiin tai harjata nurmikolle. Lisäksi lemmikit eivät satuta jalkojaan.

Rappukäytävä ja liukuesteet
Ulkoilu
Kengänpohjien liukuesteiden piikit voivat rikkoa rappukäytävän lattiapintaa. Laita kotona eteisessä sukkien päälle (kenkä)pussit ja kanna kengät kädessäsi alaoven matolle, jossa rullaat pussit taskuun ja vaihdat kengät jalkaan. Ei kastu tai mene sukat likaisiksi. Pussit vievät vain vähän tilaa taskussa eivätkä paina paljoa. Ulkoilun jälkeen pussit taas sukkien päälle alaovella ja kengät kantamalla asuntoon.

Lemmikin peti hupusta
Lemmikit
Monet irrottavat talvitakkinsa hupun ja jättävät sen lojumaan kaappiin. Huppu on täydellinen pehmeä ja lämmin peti karvatassulle.

Auton lohkolämmitin
Matkustus ja liikenne
Jos laitat auton lämmitykseen johdon päähän, nosta samalla toinen tuulilasin pyyhkijä ylös tai laita jokin esine sulan alle. Näin et vahingossa lähde ajamaan irrottamatta lämmittimen johtoa. Jos odotettavissa on tuulilasin skrapaamista, nosta molemmat pyyhkijät ilmaan.

Kynsienleikkuu siististi
Kauneus ja terveys
Kynsiä leikatessa kynnenpalasia lentää inhottavasti lähiympäristöön. Jos haluat hoitaa kynsienleikkuun siististi sotkematta, toimi näin: laita talouspaperi vessan lavuaarin pohjalle ja leikkaa kynnet paperin päällä. Sitten vain paperi kynsineen roskiin. Ei kynnenpaloja lattialla!

Käsien hemmotteluhoito
Kauneus ja terveys
Ovatko kätesi kuivat ja karheat? Saat ihanan käsien hemmotteluhoidon, kun laitat käsi- tai kosteusvoidetta kumihanskoihin ja laitat ne käsiisi vaikuttamaan kymmeneksi minuutiksi. Kumihanskat kädessä voit jatkaa rauhassa arkiaskareitasi ilman turhaa sotkua.

Rahat ja korut piiloon
Tekniikka
Rahat ja korut saa hyvin piilotettua vanhoihin, tyhjiin DVD- tai VHS-koteloihin kirjahyllyyn!

Laiskalle ompelijalle
Lapset ja leikit
Onko lapsen haalarista ripustuslenkki katkennut? Ripusta haalari koukkuun ylösalaisin, jalkalenkeistä.

Näin poistat tapetista kuivuneen tapettiliiman
Sisustus ja remontointi
Kuivunut tapettiliima lähtee kynsiharjan avulla helposti pois tapetista. Harjaa tapettia pystysuunnassa kevyesti ja liima rapisee pois. Älä käytä liikaa voimaa!

Lintujen talviruokinta
Piha ja mökki
Hedelmien verkkopusseista saa askarreltua itsetehdyille linnunruokapaloille pusseja, joissa pysyvät hyvin. Pujottelee verkon rekiin narua, pussin sisälle lintujen herkku ja ulos roikkumaan. Linnut tykkäävät ja pussit pääsevät jatkokäyttöön!

Kaavojen säilytys
Käsityöt ja askartelu
Säilytä leivin- tai voipaperista leikkaamasi vaate-  tai muut kaavat tyhjässä leivin- tai voipaperipakkauksessa. Näin ne pysyvät siisteinä rypistymättä.

Sukkahousuista puuterivippa
Sukkahousuniksit
Meikki kaunis kuin filmitähdellä, mutta puuterihuisku hukassa? Kietaise pumpulia kiekoksi ja työnnä puhtaiden sukkahousujen jalkaosaan. Pikakikalla kelpaa tupsutella kasvoille banaanipuuterista vauvantalkkiin, sitten vain pumpuli pois lahkeesta ja sukkikset jalkaan!

Munankuorien polttaminen
Ekoniksit
Jos sinulla on tulisija, toimi munien kanssa näin: laita rikotun munan kuoret takaisin kennoonsa. Kun kaikki munat on käytetty vie kenno tulisijaan sytykkeeksi odottamaan seuraavaa polttoa. Vähennät roskan määrää ja kuorien käsittely on siistiä. Kun ripottelet tuhkan maahan tulevat kuoret käytetyiksi maanparannukseen.

Kivat mainoskuvat kännykkään
Ostokset ja asiointi
Käy googlaamassa vaikka kukkakauppojen sivuja. Saat kuukauden ajan kukkien kuvia kännykkäselailun mainospaikkoihin.

Kumikäsineet muuttoavuksi
Sisustus ja remontointi
Kun muutat tai kannat muutoin suuria huonekaluja, laita käteesi kumihanskat. Kitka antaa hyvän pidon vaikeasti kiinnipidettävään esineeseen. Otteesi tarraa hämähäkkimiehen lailla vaikka kaapin pystysuoraan pintaan.

Pestopurkki tyhjäksi
Ruoka ja juhlat
Saat lasisesta pestopurkista kaikki talteen kun kieräytät keitettyä spagettia haarukalla purkissa.

Muistisääntö oven lukitsemiseksi
Kodinhoito
Kun liikutat lukon valintanuppia pitääksesi oven päivällä auki ja lukittuna yön ajaksi, muista seuraava muistisääntö: Aamulla alas, yöksi ylös. Näin pystyt myös nopeasti tarkistamaan lukituksen asennon etkä menetä yö- tai päiväuniasi jatkuvan epävarmuuden kalvaessa mieltäsi onko oven lukko auki vai kiinni.

Lisäpohdintaa kryptoon
Muut
Kryptoristikkoon saa muistiharjoitusta, kun etenee vinkkisanan jälkeen numerojärjestyksessä alkaen ykkösestä tai sitten loppupäästä.

Tuoksuvaa pyykkiä ekologisesti
Kodinhoito
Tee oma ekologinen pyykkietikkasi lisäämällä tavalliseen väkiviinaetikkaan muutama tippa valitsemaasi eteeristä öljyä, ravista ennen käyttöä ja käytä huuhteluaineen tavoin!

Nappikuulokkeiden napit oikein päin
Tekniikka
nappikuulokkeista on vaikea huomata vasemman ja oikean korvan merkkiä. laita toisen puolen johtoon pala sähköteippiä niin näet nopeasti kummalle puolelle se kuuluu!

Hygieninen palasaippua
Kauneus ja terveys
Raasta käyttämätön palasaippua keittiöraastimella. Laita raaste sokerisirottimaan. Näin voit kaataa käsiä pestessäsi hieman saippuaraastetta käsillesi ilman, että kosket palasaippuaan. Näin saippua ei limaannu, bakteerit eivät ryhdy kasvamaan ja sirottimen ulkopinta on helppo pyyhkiä tai pestä puhtaaksi. Myös muoviroskan määrä vähenee, kun suosit pahviin pakattua palasaippuaa. Toimii hyvin myös käsitiskille.

Jauhelihapihvien muotoilu
Ruoka ja juhlat
Leikkaa käytetyn viilipurkin reunasta noin kolme senttiä paksu  kaistale ympäriinsä. Pane se alustalle reunaosa alustaan päin. \r\nLaita lusikalla siihen jauhelihataikinaa ja painele se tiiviiksi pihviksi. Nosta reunus pois ja tee lisää, saat tasakokoisia jauhelihapihvejä. Helppoja tehdä vaikka leivinpaperilla vuoratulle pellille ja paistaa uunissa tai nostaa pannulle paistumaan.

Kaukosäätimen korjaus
Tekniikka
Kaukosäätimen useimmin käytetyt painikkeet lakkaavat ajan myötä toimimasta. Avaa kaukosäädin varovasti ja liimaa pikaliimalla pieni pala foliota kaukosäätimen painikkeen alapuolen kontaktipintaan.

Piposta lisävarjostusta
Muut
Onko lamppusi liian kirkas esim. parvekkeella. Laita vanha tai käyttämätön pipo lampun kuvun päälle. Valo heijastuu kauniisti pipon läpi.

Heiluva kynttilä
Kodinhoito
Joskus kynttilä ei tahdo pysyä tukevasti pystyssä kynttilänjalassa. Laita alumiininen konvehtivuoka kynttilänjalan reikään!

Lasipullokaulin
Ruoka ja juhlat
Onko sinulle tulossa yllätysvieraita ja jotain pitäisi valmistaa nopeasti? Lehtitaikina sulaa ja kauliutuu käden käänteessä kun käytät kaulimena lasipulloa jonka täytät höryävällä vedellä.

Terassi puhtaaksi lumesta
Piha ja mökki
Saat putsattua terassin tai auton katon kätevästi kevyestä lumesta lehtipuhaltimella.

Kestopusseja hedelmille
Ostokset ja asiointi
Nyt kun kaupat vähentävät muovipussien myyntiä ja muutenkin kertakäyttöpusseja pitäisi käyttää vähemmän, olen ostanut isoja minigrip-pusseja, joita säilytän kauppakassissa. Niissä voi kerta toisensa jälkeen tuoda hedelmät ym.kaupasta kotiin.

WC-paperista apua moppaukseen
Kodinhoito
Kun moppaat lattioita, hyvä keino tahrojen poistamisessa on laittaa kostutettua wc- paperia tahrojen päälle joksikin aikaa pehmentämään tahraa. Kun aloitat moppamisen, muistat missä tahroja on ja myös lika irtoaa helposti ja vaivattomasti.

Kestävä tuliainen
Matkustus ja liikenne
Tuo tuliaisiksi ulkomaanmatkalta paikallisten ruokakauppojen kestokasseja. Itse toin tällaisen Rodokselta viime kesänä.

Nukkasihti puhtaaksi
Kodinhoito
Joissakin kuivausrummuissa on kaksi nukkasihtiä, joista alemmasta voi olla vaikea saada nukkaa imurillakaan irti. Käytä siihen teippiharjaa: nukka irtoaa, mutta pölyä ei lennä ympäriinsä.

Laskettelusauvat uusiokäyttöön
Kauneus ja terveys
Tee laskettelusauvoista kävelysauvat. Laita piikeiksi käytöstä poistettuja poranteriä.

Kelmulla suojaan roiskeilta
Sisustus ja remontointi
Seinää maalatessa pintaputket ja patterit saa suojattua kätevästi elmukelmulla. Kelmuttaminen on nopeampaa kuin teippaaminen ja kelmu pysyy tiiviisti paikallaan.

Kerrosvati kattilankansista
Ekoniksit
Kattiloiden lasikannet jäävät kaappiin pyörimään, kun kasarista jättää aika? Kierrätä kannet kolmikerrostarjoiluvadiksi purkamalla kansista ainakin nupit ja halutessasi myös metallireunat. Askartelukaupan valmiilla pidikkeellä kokoat kansista persoonallisen kolmikerroksisen tarjoiluvadin kahvipöytään. Kansissa on reiätkin jo valmiina oikeassa kohdassa. Alimman kannen alle voi ruuvata laakean purkinkannen korokkeeksi.

Pitsiliinan uusiokäyttö
Ruoka ja juhlat
Saat kauniin pinnan kotijuustolle, kun käytät sideharson tilalla käytöstä poistettua pitsiliinaa.

Imuri avuksi lämmitykseen
Kodinhoito
Jos asuntosi on usein pakkasella viileä, kannattaa alkaa siivousintoilijaksi. Käyttämällä imuria asunto lämpenee samalla imurin lämpimän poistoilman avulla.

Enemmän seisontaa työpäivän aikana
Kauneus ja terveys
Onko työpaikalla käytössäsi sähköpöytä, mutta silti seisot liian vähän? Laita jalkaasi tiukimmat housusi, joissa istuminen on epämukavaa, näin tulet seisoneeksi enemmän.

Älypuhelin pakkasella
Ulkoilu
Hyytyykö älypuhelin pakkasella? Sujauta puhelin ulkoilun ajaksi thermosukkaan ja vasta sen jälkeen takin taskuun. Näin vältät puhelimen sammumisen kylmimmilläkin pakkasilla.

Korkkareiden tuunaus nauhalla
Pukeutuminen
Tuunaa tylsät avokkaat solmimalla päkiän ympärille leveä silkkinauha ja tee siihen kaunis rusetti. Sujauta sitten kenkä jalkaan: näyttää siltä, kuin rusetti kuuluisi kenkään. Voit vaihdella rusettinauhan väriä kätevästi vaatteidesi mukaan.

Kaulakorujen säilytys kardemummaputkilossa
Pukeutuminen
Vanhat kaardemummaputkilot ovat oivallisia kaulakorujen säilytykseen. Leikaa toiseenkin päähän reikä, pujota koru läpi ja kliksauta kiinni ulkopuolelta. Näin korut eivät sotkeennu keskenään ja näkyvin osa on suojassa pölyltä ja lialta.

Tavarat oikeaan kerrokseen
Sisustus ja remontointi
Monikerroksisessa asunnossa tavarat ovat usein väärässä kerroksessa ja portaikkoon kasaantuu tavaraa. Aseta yksi kori portaiden yläpäähän alasmeneviä tavaroita varten. Yksi kori portaiden alapäähän ylösmeneville. Korista on helppo napata vaikka edes yksi tavara mukaan mennessä. Koreja löytyy nykyään monen näköisiä - ne ovat siis myös kaunis sisustuselementti.

Sarvikuonosta on moneksi
Kodinhoito
Silitysraudan vesisäiliö tyhjä ja täyttöastia on kateissa? Ei hätää! Nenänhuuhtelukannu ajaa saman asian.

Jämäruuasta juhlavaksi
Ruoka ja juhlat
Pakasta pienetkin syömättä jääneet ruoantähteet. Kun jämiä kertyy riittävästi, saat koottua hienon tapaspöydän.

Pyöränsuojus jätesäkistä
Ulkoilu
Saat polkupyörällesi suojan lunta ja vettä vastaan isosta jätesäkistä. Leikkaa toinen pitkistä sivuista auki ja laita säkki aina pyörän päälle kun se on parkissa. Avattu säkki menee pieneen tilaan ja kulkee kätevästi mukana vaikka taskussa.

Pahvilaatikosta prinsessan linnaksi
Lapset ja leikit
Helpon ja halvan nukkekodin lapselle saa tehtyä isosta pahvilaatikosta, avuksi tarvitsee vain mattoveitsen. Meillä lapsi sai itse koristella nukkekodin, ja äiti teki myöhemmin huonekaluja muun muassa maitotölkkejä ja ylimääräisisiä kankaanpaloja käyttäen. Sillä leikitään nyt joka päivä!

Ei kutsumattomille vieraille
Muut
Ovikello soi etkä tiedä kuka siellä on? Laita takki päälle ja avaa ovi, jos siellä on epämieluisa vieras, voit sanoa että olet juuri lähdössä. Mieluisan vieraan ollessa voit ottaa takin pois ja sanoa juuri tulleesi kotiin.

Vaunuvalo
Matkustus ja liikenne
Laita polkupyörän valo lastenvaunujen eturenkaiden väliseen rautaan ajovaloksi.

Keräysmuovit litteiksi kotikonstein
Kodinhoito
Ohuet muovirasiat, esim. tomaatti-, salaatti- ja jotkut liharasiatkin saat litistettyä kaatamalla vaikka kiehuvan perunankeitinveden niiden päälle. Näin muovirasioiden keräykseen käyttämääsi kassiin tai laatikkoon mahtuu enemmän muovia.

Kirjoitusharjoituksia lapsille
Lapset ja leikit
Kun lapsella on vaikeuksia oman nimen kirjoittamisessa, ota käyttöön muovitasku ja sujauta sisään paperi, johon lapsen nimi on kirjoitettu. Anna vesiliukoinen tussi ja niin lapsi voi harjoitella taitoa aina uudestaan.

Viemärin suojaverkko
Ekoniksit
Viemärin ritilän alle asennettavaa suojaverkkoa voit käyttää pidempään kun otat sen välillä pois ja annat kuivua. Hiukset ym lähtevät silloin siitä helposti irti. Huuhtelun jälkeen voit asettaa sen takaisin. Säästät ympäristön lisäksi rahaa.

Laskiaispullia uudella tavalla
Ruoka ja juhlat
Kauli pullataikinasta n.3cm:n paksuinen levy. Painele piparkakkumuotilla kuviot irti. Paistaessa pullan keskiosaan muodostuu juova, jota pitkin pulla on helppo halkaista. Täytät hillolla ja kermavaahdolla perinteiseen tapaan. Sydän-muotilla saat kivoja ystävänpäiväpullia.

Kumihanskat helposti käteen
Kodinhoito
Joskus kumihanskat on hankala saada laitettua käteen. Sivele käsiin perunajauhoja ja hanskat sujahtavat käsiin helposti.

Vauhtia aamuun
Sukkahousuniksit
Kun sukkahousut, varsinkin vähän paksummat sellaiset, ovat yhtä pötköä ja vailla kärki- tai kantavahvistetta, on haastavaa tietää, miten päin ne taas piti pannakaan ylle. Kroppa kuitenkin hieman niitä muotoilee, eikä ihan joka päivä tarvitse niitä vaihtaa. Kumpi olikaan selkäpuoli? Kahdella neulanpistolla tulee järjestys tähänkin pyörittelyyn: Selkäpuolelle selvästi väriltään erottuva langanpätkä ja hännät roikkumaan. Pysyy pesusta toiseen.

Viilennystä vammalle
Kauneus ja terveys
Puuttuuko kotoasi kylmäpussi. Laske kylmää vettä vauvan vaippaan. Tehosta viilennystä laittamalla vaippa hetkeksi pakastimeen. Tadaa! Kylmäpussisi on valmis ensiapuun.

Lintujen ruoan säilytys
Muut
Säilytä linnunruoka kastelukannussa, josta sitä on helppo kaataa nokan kautta lintulaudalle varistelematta ympäriinsä. Kun laitat kastelukannun täyttöaukkoon laudanpalasen, ruoka säilyy suojassa hiiriltä ja muilta kutsumattomilta vierailta.

Riko kananmunat siististi
Ruoka ja juhlat
Kun rikkoo raa'an kananmunan lasin reunaa vasten, valkuaista valuu yleensä lasin reunaa pitkin myös pöydälle. Siivoukselta säästyy, kun asettaa lasin kananmunakennon kannen päälle. Sotku valuu nyt pahville.

Pulkka ja vaunut yhdistettynä
Ulkoilu
Katso kuvasta: Helpompaa kuin pulkan veto vaunujen kanssa, toimii mäissä, mutkissa, sohjossa.

Sampoon matkateline
Matkustus ja liikenne
Niksiterveiset matkoilta! Ahtaassa hotellin kylpyhuoneessa viinirypälerasia toimii kätevänä telineenä sampoolle ja muille tuotteille. Reiät pohjassa takaavat ettei saippua jää veteen pehmenemään. Rasiassa mintuotteet on helppo siirtää kerralla toiseen paikkaan.

Hallitse matkakosmetiikka
Matkustus ja liikenne
Kosmetiikka on mukava pakata matkalle pikkupakkauksiin, mutta perillä ei aina muista mitä tuli pakattua mihinkin purnukkaan. Järjestä alkuperäiset pakkaukset riviin ja niiden eteen samaan järjestykseen purkit, joihin pakkasit kyseisiä tuotteita. Ota kännykällä kuva, josta voit perillä varmistaa purkkien sisällöt.

Kuoret kätevästi roskikseen
Ekoniksit
Pakkaa juurekset kaupassa biohajoavaan pussiin. Kun kuorit juurekset, saat kerättyä kuoret kätevästi biopussiin, jossa ne saa helposti ja siististi heitettyä vielä biojätteisiin.

Apua yskään
Kauneus ja terveys
Kostuta hieman puhdasta riepua, ja lämmitä sitä hetken esimerkiksi mikrossa, kuivausrummussa tai -kaapissa. Lämmin höyryävä riepu tarjoaa mukavasti apua yskään, limaan ja tukkoisuuteen!

Suu auki, juna tulee!
Lapset ja leikit
Lapsi innostuu syömään, kun lusikan varteen teippaa pienen lelun! Lelu on myös helppo irrottaa pesua varten.

Kipsikäsi takinhihaan
Pukeutuminen
Jos sattuu olemaan kipsi kädessä näin talvella ja on puettava pitkähihaisia vaatteita päälle, onnistuu se helpommin kun laitat pitkän muovipussin kipsin päälle ja vedät sen pois kun vaate on päällä.\nPussi kulkee kätevästi takin taskussa mukana.

Hihalauta pussilakanasta
Kodinhoito
Hihojen silitys on hankalaa, jos ei ole hihalautaa. Rullaa pussilakana tiukaksi rullaksi ja työnnä hihan sisään, ei tule ruttuja ja olkapään kohdat saa siististi sileäksi.

Hyviä tekoja lasten peliaikapankkiin
Lapset ja leikit
Meillä lapset voivat päivittäisesti sovitun tietokonepeliajan lisäksi tienata ylimääräistä peliaikaa klemmaripankilla. Perheessä sovitaan, kuinka paljon on peliaikaa yksi klemmari vastaa, esimerkiksi 15 minuuttia. Jos lapsi tekee ylimääräisiä kotitöitä, voidaan sopia etukäteen, kuinka monta klemmaria hän siitä ansaitsee. Klemmarin tai useamman  voi saada myös hyvästä käytöksestä tai onnistumisesta koulussa. Halutessa voi sopia myös niin, että jos lapsi käyttäytyy huonosti voi varoittaa ensin, että menettää klemmarin jollei käytös muutu. Testattu perheessämme 7 vuotta: helppo ja kannustava palkintosysteemi.

Sähkökatkon varalle
Kodinhoito
Pätkiikö teilläkin sähköt? Ripusta pieni avaimenperälamppu kivaan kaulaketjuun riipukseksi, niin et joudu etsimään kynttilöitä käsikopelolla.

Langat piiloon kissoilta
Lemmikit
Kissataloudessa neulominen on haastavaa, koska kissat leikkivät lankakerillä mielellään. Laita lankakerä kenkälaatikkoon ja pujota lanka juoksemaan reiästä ulos. Kun pidät taukoa neilomisesta voit laittaa koko työn laatikkoon odottamaan piiloon lemmikeiltä.

Helppo takansytytys
Muut
Jos lämmität usein takkaa tai uunia, lado lämmityksen jälkeen puut valmiiksi pesään seuraavaa sytytyskertaa varten. Varmista kuitenkin, että pesässä ei ole jäljellä hiillosta. Puut kuivuvat ja syttyvät nopeasti ensi kerralla.

Kahvia ekologisemmin
Ekoniksit
Keitä aamulla termoskannuun sen verran kahvia kuin aiot päivän mittaan nauttia. Säästöä kertyy suodatinpusseista, sähköstä, ajankäytöstä jne. Ja kahvinjuonti pysyy kohtuudessa.

Lämmin paita pienelle koiralle
Lemmikit
Ota vanha pipo leikkaa päähän ja sivuille reiät. Ei koiraa enää palele.

Rapeammat letut
Ruoka ja juhlat
Kun paistat lettuja tai vohveleita älä laita niitä lautaselle päällekkäin vaan esim. uuniritilälle jokainen erikseen. Letuista  ja vohveleista tulee  rapeita ja todella maukkaita kun eivät painu kasaan lautaselle pinottaessa.

Kertakäyttöiset liivinsuojat hyötykäyttöön
Vauva
Jäikö imetysajoilta kertakäyttöisiä liivinsuojia kasapäin? Hyödynnä ne siivoukseen, käteviä esimerkiksi vauvan syöttötuolin tarjottimen puhdistukseen. Säästät talouspaperissa ja rättien pesussa!

Vauvapyyhkeestä hiuspyyhe
Kauneus ja terveys
Kun vauva-arki jää taakse, myös vauvan huppupyyhkeet jäävät lapsille pieniksi. Anna pyyhkeille uusi elämä kätevinä hiuspyyhkeinä! Kumarru eteenpäin, aseta huppu päähäsi ja kiedo loppu pyyhe pään ympärille. Tämä viritys pysyy napakan hupun ansiosta paljon paremmin kuin tavallinen kylpypyyhe.

Pyyhkeen raikastus
Kodinhoito
Joskus suosikkipyyhkeesi alkaa tuntua tunkkaiselta jo vain muutaman suihkun jälkeen - vaikka kuinka sitä konepesussa pesisi kuumalla. Raikkaus palaa, kun laitat pyyhkeen konepesun jälkeen muovipussissa pakastimeen pariksi päiväksi!

Ekologinen kiillotusaine
Kodinhoito
Kodin kupariesineet kiillottuvat ekologisesti sitruunalla ja suolalla. Leikkaa sitruuna puoliksi ja kasta puolikasta suolaan ja hiero kiillotettavan esineen pinta tällä seoksella.

Lintujen pähkinämaatti
Piha ja mökki
Pirkka-appelsiinit ja mandariinit myydään 1,5kg muovinarupusseissa. Revi pienehkö reikä (leikkaaminen purkaa pussia) ja täytä tyhjä pussi linnunpähkinöillä. Sido narulla oksaan ja pähkinämaatti on valmis. Voit laittaa kaksi pussia sisäkkäin, että pähkinät pysyvät paremmin. Helppo täyttää ja käyttää.

Kosteutta mopille
Kodinhoito
Varsinkin mikrokuituinen lattiamoppi kuivuu todella nopeasti lattioita pyyhkiessä. Laita muutama jääpala lattialle mopin eteen, niin ne luovuttavat vettä sopivaan tahtiin, eikä tarvitse koko ajan kastella moppia.

Siivousliinat järjestykseen
Kodinhoito
Siivouskaapissa roikkuvien siivousliinojen käyttötarkoitukset menevät helposti sekaisin. Mikrokuituliinat kestävät pitkäaikaistakin käyttöä, eikä tarvi jokaisen käytön jälkeen vaihtaa. Olisi siis kiva olla selvillä kunkin käytöstä! Ennen ensimmäistä käyttöönottoa, kirjoita vedenpitävällä vaatteiden merkkauskynällä liinaan sen käyttötarkoitus, esim wc-allas, ikkuna, pölyt, kengät, keittiö. Näin jokainen perheenjäsen helposti löytää oikean liinan oikeaan tarkoitukseen!

Saippuateline wc-paperihylsystä
Kodinhoito
Palasaippualle mainion alustan saa litistetystä wc-paperi hylsystä. Saippua pysyy paikallaan eikä valu pitkin lavuaareja. Ja alustan voi vaihtaa sitä mukaa puhtaaseen kun seuraava paperirulla kuluu loppuun. Siistiä ja helppoa!

Pyykkiteline ilmankostuttimena
Kauneus ja terveys
Talvipakkasilla pyykkiä pestessäsi ripusta ne siirrettävän pyykinkuivaustelineeseen pihalle jäätymään. Jäätymisen jälkeen nosta teline makuuhuoneeseen, näin saat kätevän ilmankostuttimen ja pakkasilman raikastaman pyykin.

Helpotusta meikkaamiseen
Kauneus ja terveys
Meikkikynät kannattaa säilyttää meikkipussissa hammasharjakotelossa. Näin esimerkiksi kulma- ja huulenrajauskynät eivät häviä meikkipussin pohjalle ja ovat helpommin löydettävissä. Yhteen koteloon mahtuu helposti useampi kynä.

Siisti ja kestävä lattiansuoja
Lemmikit
Lemmikille kannattaa hankkia oma silikoninen leivonta-alusta, joka toimii hygienisenä ja helposti pestävänä lattiansuojana lemmikin ruokapaikalla.  Vaikka leivonta-alustassa olisi (koho)kuvioita taikinan muotoilua helpottamaan, on nurja puoli yleensä sileä ja yksivärinen.

Ripustuskoukut pyykkipoikien tilalle
Muut
Nilkka- ja polvisukkapakkausten uudelleensuljettavat muoviset ripustuskoukut kannattaa ottaa talteen.  Niillä saa näppärästi ripustetuksi esim. silikonisen leivonta-alustan tai pannulapun kuivumaan kuivauskaapin ritilähyllyn pinnoihin.

Parketin pelastaja
Kodinhoito
Liimaa huopanauhat potkumopon renkaiden ympäri. Ajellessa renkaat eivät kolise eikä lattia naarmuunnu.

Hihaheijastin villalankakerän vyötteeksi
Käsityöt ja askartelu
Otin käyttöön hihaheijastimen ja laitoin sen lankakerän ympärille. Näin lankakerä pysyy koossa ja lanka juoksee näppärästi lankakerän sisältä. Hihaheijastin tiukkenee sopivasti, kun lankakerä pienenee.

Varapidikkeet suksiin
Muut
Seuraavana päivänä hiihtoa päiväkodissa, hain sukset varastosta ja kappas, suksissa ei ollut pidikettä ollenkaan. Sitten keksin suihkuverhon kiinnikkeet, mitkä oli vaihtamatta, ja siitä saatiin varapidikkeet pojan suksiin.

Broilerijauhelihaa
Ruoka ja juhlat
Eikö kaupastasi löytynyt broilerijauhelihaa? Osta maustamattomia broilerifilesuikaleita ja surauta lihamyllyllä jauhelihaksi.

Kynäpussi työpöydälle
Ekoniksit
Onko sinulla ankea työpiste? Tee ekologinen ja piristävä kynäteline kauniista teepussista! Teippaa esimerkiksi kalenterin kylkeen.

Kapteeni Koukun koukku
Lapset ja leikit
Työnnä kiinni oleva sateenvarjo takin/puseron hihaan, niin että vain kahva jää näkyviin ja sinulla on koukkukäsi. Näin lapsi voi leikkiä, että hänellä on Kapteeni Koukun koukkukäsi. Ja käy tämä myös aikusillekin naamiaisasusteeksi.

Épäonnistuneet  valokuvat korteiksi
Ekoniksit
Siivoa valokuvasi ja ota talteen epäonnistuneet, huonot tai vanhat, ja käytä ne uudelleen postikortteina.

Kävelykeppiteline pyörään
Ulkoilu
Kiinnitä kippo tai kuppi pyörään, niin voit ottaa myös kävelykepin matkalle mukaan ja on helppo  kävellä muun muassa kauppaan sisään.

Kännykän kuori auki
Tekniikka
Kännykän kuori pitäisi saada auki, mutta siihen liittyvä piikki on hävinnyt. Ota klemmari käyttöön ja taivuta se auki. Klemmarin päät ovat terävät ja ohuet, ja sen päällä saa hyvin avattua kännykän kuoren.

Arvonta alkaa
Muut
Ota talteen pääsiäimunien muovikuoret. Kun pidetään arvontoja, niihin voi laittaa arpaliput arvontaa varten. \nOn jännää sekoittaa niitä ja arpoa voittajia. Ei tarvitse taittaa tai laittaa hattuun.

Tunnelmavalaisin läviköstä
Muut
Jouluvalo syntyy kätevästi valosarjasta ja läviköstä.

Täikammasta putsari
Kodinhoito
Jos pullasutiin on tarttunut likaa harjasten väliin, kampaa se pois täikammalla. Sama kikka toimii harottaviin harjaksiin.

Luottokorttien varmistus valokuviin
Ostokset ja asiointi
Varmista nopeasti kaikki lompakossasi olevat kortit valokuvaamalla ne näppärästi kännykällä. Jos kortti häviää niin voit nopeasti selvittää sen numeron ja sulkea kortin. Esimerkiksi K-kaupan Plussa-kortin pitkä numerosarja on tallessa valokuvassa. Myös pankkikortti, ajokortti ja Kela-kortti tulee varmistettua.

Pikapuhdistus
Kodinhoito
Sain Pirkka värin- ja liankerääjäliinoja. Kun liina tulee koneesta, se on vähän kostea. Pyyhkäisen vielä wc-istuimen \lauteen\ liinalla ennen roskiin heittämistä.

Rinnat suojaan pakkaselta
Ulkoilu
Pakkasella kannattaa rintaliiveiksi valita topatut ohuiden sijaan. Ei rinnat pyöräillessä palellu.

Vessapaperia nenäliinaksi
Ulkoilu
Ulkoillessa joutuu useinkin niistämään, vaikkei olisi nuhaa. Vessapaperipalat ovat silloin nenäliinaa kätevämpiä. Käytetyt palat kannattaa laittaa eri taskuun, niin ne eivät kastele puhtaita, eikä niitä tarvitse kotona lajitella erikseen.

Tee-se-itse -höyrytyskattila
Ruoka ja juhlat
Jos et omista höyrytyskattilaa, laita kattilan pohjalle vettä kiehumaan, höyrytettävä ruoka siivilään ja siivilä kiehuvan veden päälle.

Homeenpoisto tekstiileistä
Kodinhoito
Home lähtee tekstiileistä liottamalla hometahroja piimässä. Tämän jälkeen normaali pesu.

Pese parveke lumella
Kodinhoito
Parveke on kiva pestä talvellakin. Kumoa pakkaspäivänä pesuvadillinen lunta parvekkeen lattialle ja harjaa se huolella pois. Sulamisveden voit kaataa wc-pönttöön.

Ruokintateline salaattirasiasta
Käsityöt ja askartelu
Kertakäyttöisestä salaattirasiasta saa näppärästi tehtyä lintujen ruokintaan sopivan telineen. Pohjaan reikä, ripustuslanka siitä läpi. Siemenet sisään ja kansi päälle. Langalla sitoo tiukasti kiinni ja rasian kylkiin vielä reiät, niin saa linnut vielä siemenetkin rasiasta.

Lumiharja sählymailasta
Ekoniksit
Älä heitä katkennutta sählymailaa pois, vaan käytä siitä hyvä kädensija ja se osa vartta, mikä on ehjää. Sahaa katkennut pää sahalla suoraan poikki ja laita auton lumiharja teipillä tai sopivilla ruuveilla kiinni mailan varteen.

Kylmäkääre futissukasta
Muut
Maailman näppärin kylmäkääre syntyy futissukasta! Pujota kylmäpussi futissukkaan ja sido haluamaasi paikkaan. Enää ei tarvitse maata sohvalla kylmähoidon ajan tai miettiä pysyykö kääre oikeassa paikassa. Toimii myös lämpöpakkauksen kanssa.

Kahden päivän leivät
Ulkoilu
Tee iltapalaksi lämpimiä leipiä koko uunipellillinen. Seuraavan päivän ulkoiluretken eväsleivät tulevat samalla, maistuvat kylmänäkin ja päällykset pysyvät kiinni leivässä.

Kalsareiden kierrätys
Ekoniksit
Meinasitko heittää reikiintyneet kalsarit roskiin? Kalsareiden vyötärökuminauhasta saa oivan hikipannan otsalle. Ja ei kun vain lenkille!

Kynttilänpätkiä lumilyhdyssä
Muut
Kerää kynttilänpätkiä ja laita ne käytettyyn lämpökynttilän tai tuikun pyöreään alumiiniastiaan. Näin ne pysyvät pystyssä ja niitä on kätevä polttaa lumilyhdyssä. \n\n(Löytyy myös kuva lumilyhdystä, en saanut kahta kuvaa liitettyä viestiin.)

Piparkakkumaustetta wokkiin
Ruoka ja juhlat
Joululta jääneen piparkakkumausteen voit käyttää wok-ruoan maustamiseen.

Suklaarasiasta korurasiaksi
Pukeutuminen
Onko joulun jälkeen jäänyt suklaarasioita kaappeihin? Tyylikkäästä Wiener nougat -suklaarasiasta saa hienon korurasian. Jos kolot ovat liian syviä, niihin voi leikata paperista pohjat. Ulkokuorenkin voi tuunata mieleiseksi.

Avain tallessa
Kauneus ja terveys
Kuntosalilla pukukaapin avain pysyy tallessa kun laitat avaimen pampulalenksuun ja sillä avain pysyy juomapullossa mukana.

Pinssistä tulppa lavuaariin
Kodinhoito
isokokoiset pinssit käyvät hyvin lavuaarin tulpaksi!

Kukkapussista apua
Ostokset ja asiointi
Hyödynnä kukkapussia talvella herkästi paleltuvien tuotteiden, kuten salaattien, kurkkujen ,tomaattien, ym. kuljetukseen.

Vatupassi kardemummaputkilosta
Tekniikka
Kardemummaputkilosta saa tehtyä vatupassin laittamalla tyhjään putkiloon esimerkiksi alkoholia ja jättämällä ilmakuplan putkeen. Vesikin toimii nesteenä, mutta on hieman \tahmeaa\.

Kahvinkeittimen kannu puhtaaksi
Kodinhoito
Uudet kahvinkeittimet kieltävät lasipannun pesemisen tiskikoneessa. Saat pannustasi ja vaaseista todella kirkkaita pesemällä ne ihmesienellä.

Osu heti töpselillä
Kodinhoito
Tee tussilla pieni vaaka- tai pystysuora viiva sähköpistokkeen laitaan. Tiedät pahassakin paikassa, miten päin töpselin laitat.

Pyykinkuivausteline
Kodinhoito
Pinnasängyn laidasta saa hyvän pyykinkuivaustelineen pikkupyykille kodinhoito- tai kylpyhuoneeseen.

Heijastin verhonipsuun
Ulkoilu
Heijastimen hakaneula tekee ikävät reiät vaatteeseen. Vaihda hakaneula verhonripustusnipsuun ja kas, heijastin on helppo vaihtaa vaatteesta toiseen.

Kuitukasvonaamio
Kauneus ja terveys
Kuitukasvonaamion pussin seinämiin jää runsaasti voidetta. Leikkaa käytetyn naamion pussin sivut auki ja hyödynnä voide.

Helppoa kasasiivousta
Kodinhoito
Etenkin lapsiperheissä saattaa lattiapinnan peittää epämääräinen setti vaatteita, roskaa, leluja ym. höttöä. Vedä lastalla kaikki yhteen kasaan, ota viereen roskapussi, pyykkikori ja laatikot oikeille tavaroille, istu alas ja ala lajitella. Huomattavasti helpompaa kuin konttia ympäri kämppää.

Porrasvalssi
Muut
Onko portaiden nousu tylsää? Etene valssin tahtiin yykaakoo eli yy askel ylös, kaa toinen askel ylös, koo pitkä askel yhden portaan yli. Tadaa, oletkin pian perillä.

Lelu kissankarvoista
Lemmikit
Kun harjaat kissaa, ota karvat talteen ja pyöritä niistä huopamainen pallo käsissä. Kissa saa halvan ekologisen lelun, jota on kevyt heitellä ja kantaa suussakin.

Isojen limupullojen luttaantumisen esto
Sukkahousuniksit
Isot, ohuet virvoitusjuomapullot luttaantuvat tyhjinä kylmässä ilmassa, jos korkki on kiinni. Jos korkin jättää löysälle, se voi tippua matkalle tai palautuskoneeseen. Tee pullon kylkeen reikä, niin pullo säilyttää muotonsa. Palautetuthan joka tapauksessa murskataan ja uusiokäytetään.

Siisti tapa avata hedelmäpussit
Ostokset ja asiointi
Kastele arkki talouspaperia nihkeäksi, taita arkki pienehköön pakastepussiin ja laita pussi taskuun. Hedelmäpussien avaaminen helpottuu ruokakaupassa, kun  kostutat sormenpääsi taskussasi olevaan kosteaan paperiin.

Nimikoidut lomapyyhkeet
Kauneus ja terveys
Otin Lapin mökkilomareissulle mukaani jokaista lähtijää varten nimikoidun puisen pyykkipojan. Kukin sai \nimikoida\ valkoisen pyyhkeensä.

Pussiankkuri
Kodinhoito
Helppo tapa saada pikkuinen biojätepussi pysymään paikallaan roskasangossa: Toinen kahva pingotetaan sangon kädensijan ympärille ja toinen pussinsulkijalla kiinni.

Liukkaat kengännauhat
Ulkoilu
Kengännauhat ovat nykyään liian liukkaita ja siksi solmut aukeilevat. Vaihtaminen voi olla vaikeaa, kuten minun vaelluskengissäni, koska reiät ovat niin pienet, ettei karheampia vaihtonauhoja löytynyt. Niinpä päätin karheuttaa niitä. Muutamia vetoja pitkin nauhoja, niin vaha oli poissa.

Hyvästit täille
Kauneus ja terveys
Aina kun koulusta tai kavereilta tulee täivaroitus, käyn tyttären hiukset läpi suoristusraudalla. Eipä ole täitä näkynyt eikä tarvinnyt täisampoita käyttää.

Tohvelien raikastus teellä
Pukeutuminen
Tarttuuko jalkojen haju tohveleihin? Tossut pysyvät hyväntuoksuisena, kun säilytät niissä kuivaa teepussia aina silloin, kun ne eivät ole jalassa. Earl grey, sitruunatee – tuoksun voit valita mieltymystesi mukaan!

Naisten potta
Ulkoilu
Jos polvesi eivät kestä kyykkyasentoa, saat kätevän seisomapotan litran maitopurkista leikkaamalla siitä yhden seinän pois. Oivallinen naisen apuväline marjametsässä, hiihtoretkillä ja muualla, missä ei ole käytettävissä wc:tä.

Valmiit nimikointitarrat lapselle
Lapset ja leikit
Anna lapsellesi nimeksi Pirkka. Näin voit käyttää muun muassa hedelmissä olevia Pirkka-tarroja esimerkiksi vaatteiden nimeämiseen päiväkodin alkaessa.

Pesupussi reissaajille
Kodinhoito
Jos et halua liottaa käsiäsi pyykätessä ja/tai haluat pesaista äkkiä pesuaineen kanssa käsipyykin reissussa tai vaikka junassa, mutta vatia tai allasta ei ole käytössä: Laita pesuaine, vesi ja vaate vaikka leipäpussiin. Liota vaikka vaatetta ensin pussissa, ravistele, vello ja lopuksi huuhtele.

Peilinsirpaleet uusiokäyttöön
Sisustus ja remontointi
Kissa kaatoi ison peilin säpäleiksi. Katsoin aikani sirpalekasaa ja kirosin, kunnes siivotessa tajusin, mitä teen niistä! 😂 Ei ärsytä enää ihan yhtä paljoa. Vanerille liimattu palat, valkoinen saumalaasti kauttaalleen alla.

Liimaus-alusta kertakäyttömuovista
Käsityöt ja askartelu
Välipalarahka- tai jogurttipurkin käyttämättä jääneestä muovisesta kannesta ja lusikasta saat hyvän liimaustikun ja -alustan lasten askarteluun, muoviroskan jatkokäyttöä.

Sekajäte vähenee
Ekoniksit
Nykyään kun muovit kerätään erikseen, sekajätettä tulee niin vähän, että se mahtuu parin päivän välein vaihdettavaan leipäpussiin. Laita sekajäteroskis pieneen purkkiin tai ruukkuun. Jätepussirullalle tai kaupan muovikasseille ei ole enää juuri tarvetta!

Pönttö tukossa?
Kodinhoito
Menikö wc-pönttö tukkoon? Nakkaa muutama kääreestään poistettu konetiskiainetabletti pönttöön ja laske käsisuihkulla kuumaa vettä päälle. Odota pari tuntia ja vedä. Toimii!

Koiran juomavesi sulana ilman sähköä
Lemmikit
Yksi kynttilä pitää veden sulana -15-asteeseen asti. Lisää toisen kynttilän niin pitää sulana ainakin -30-asteeseen asti. Iso öljykynttilä palaa noin 95 tuntia ja ei maksa monta euroa. Toimii periaatteessa millä vaan kynttilällä, kunhan jää kupin ja kynttilän väliin riittävästi tilaa, että kynttilä palaa. Pohja pitää olla riittävän painava, ettei kaadu.

Herkulliset uuni-nakki-kasvis -ranskalaiset
Ruoka ja juhlat
Paista 3-5 cm paloihin pilkottua sipulia noin 5 minuuttia hieman pinnasta ruskeaksi ja lohko porkkanat 1 x 5 cm. Leikkaa nakit lyhyeksi. Laita kulhoon ranskalaiset perunat, suolaa ja pippuria, ja sekoita hyvin. Lisää sipulit, porkkanat sekä herne-maissi-paprika noin 200 g. Laita öljyä 1-2 rkl ja sekoita. Laita uunin pellin päälle lämpöä kestävä paperi ja lado koko kulhon sisältö tasaiseksi kerrokseksi. Uuniin noin 15-20 minuutiksi 225 asteen lämpöön.

Taimien merkkitikut maitopurkista
Piha ja mökki
Leikkaa  taimille tyhjästä maito- tai mehutölkistä pitkiä kapeita suikaleita merkkilapuksi. Kirjoita tussilla kasvin tiedot lappuun ja tökkää multaan.

Servetit nenäliinoiksi
Kauneus ja terveys
Flunssakausi tulossa. Älä heitä roskiin yksittäisiä ylijääneitä servettejä. Kahviliinat menevät sellaisenaan, isommista saa leikkaamalla kaksi.

Roskapussien vaihto nopeammaksi
Kodinhoito
Eikö olekin ärsyttävää, kun joka kerta kun roskis on täynnä, sinne pitää taas repiä ja pujottaa uusi roskapussi? Laita seuraavan kerran yhden pussin sijaan monta pussia päällekkäin, niin ei tarvitse moneen kertaan muuta kuin ottaa täynnä oleva pussi pois ja alla on jo valmiiksi uusi roskapussi.

To do -lista
Ostokset ja asiointi
Tee to do -lista keittiöön ripustimesta ja verhonkiinnittimistä.

Mono-ongelma
Vauva
Joudut kävelemään ladulle ja monojen kärjet ovat täynnä lunta, jota täytyy tökkiä suksisauvalla, ennen kuin side lukkiutuu. Sujauta sukka, vanha käsine tai vaikkapa sukkahousun kärki monon etuosaan. Villasukka estää myös liukastumisen. Sukat on helppo sujauttaa taskuun hiihdon ajaksi.

Teline metallikannesta
Muut
Käytä purkin kantta kauhan alusena.

Vanhan kalenterin uusiokäyttö
Ekoniksit
Tykkäsitkö vanhasta kalenteristasi? Sen voit pitää käytössä seuraavinakin vuosina, kun leikkaat vaikkapa lehtien ilmaiskalentereista päivyriosat ja liimaat viime vuoden päälle.  Näin saat uudestaan ihailla vanhaa kalenterasi.

Pallopussi
Lapset ja leikit
Jalkapallot eivät ole kompastuskivenä eteisessä, kun pakkaat ne hevosen heinäverkkopussiin.

Nuudeli-popcornia
Ruoka ja juhlat
Nuudelipaketeista jää usein mausteita yli. Ne kannattaa kaataa valmiiseen mikropoppariin mausteeksi ja ravistaa.

Kola kulkemaan
Piha ja mökki
Sivele lumikolan pohjaan suksien luistovoidetta ja jo alkaa kola kulkemaan liukkaammin, ja lumenluonti sujuu kuin suksilla konsanaan.

Helpotusta pizzansyöjille
Ruoka ja juhlat
Kun paistat pizzaa, laita pizza samaan aikaan uuniin, kun laitat uunin päälle. Kun uuni on 200 asteessa, on myös pizza valmis. Tässä säästät aikaa, kun ei tarvitse odotella ensin uunin lämpenemistä.

Rasvaajan hanskat
Muut
Kärsitkö kuivista käsistä? Ota valkeat puuvillahanskat ja leikkaa niistä sormenpäät. Rasvaa kädet ja laita hanskat käteen, niin voit taas tehdä kaikkea, koska sormet ovat esillä.

Rikkasetin harjan uudistus
Muut
Tympiikö luttuun poljettu harja muutoin vielä toimivasta rikkasetistä? Jokainenhan meistä on jossain kohin elämää halunnut leikata omia, toisen tai nuken hiuksia. Täytä unelmasi leikkaamalla vähän kerrallaan joka suuntaan sojottavasta harjaksesta pois. Muotoile harjas käyttöön sopivaksi: kuka sanoi, että harjaksen tulisi olla suora, voihan se olla toisesta päästä pitempi tai lyhyempi.

Oma saunapyyhe
Sisustus ja remontointi
Viisihenkisellä perheellämme on kaikilla uudet ja kauniit, mutta samanväriset saunapyyhkeet. Laitoin jokaisen pyyhkeeseen käyttäjän lempivärisen kantti- tai silkkinauhanpalan ompelemalla ne ripustinlenkin viereen. Nyt me kaikki löydämme omamme helposti.

Touhua tonttulakille
Matkustus ja liikenne
Joulun ja muiden ruuhkien aikaan kauppojen parkkipaikat ovat täynnä samanvärisiä ja hiukan samanmallisia autoja. Vaikea siis löytää omaa ajopeliä. Joulun aikaan laitoin tonttulakit automme niskatukiin. Auto löytyi helposti ja toi hymyn huulille kanssamatkustajille.

Pitkää ikää kynsilakatuille käsille
Kodinhoito
Aina kun touhuan kodissani veden kanssa lotraten, pidän kumihansikkaat kädessäni, niin säilyy kynsilakat pitkään kauniina.

Keraamisen lieden puhdistus
Kodinhoito
Nykykodeissa alkaa olla näitä keraamisia liesiä. Puhdistus helpottuu huomattavasti, kun pidät sitä varten oman siivousliinan.

Umpihankihiihto
Ulkoilu
Kun valmiiksi tehdyt ladut ovat kaukana, ainoa keino päästä hiihtämään on tehdä latu itse hiihtämällä  umpihangessa. Silloin monoihin menee lunta ja sukat kastuvat. Tein ohuesta, liukkaasta kankaasta polveen asti ulottuvat säärystimet. Yläreunaan kuja kuminauhalle, alareunaan nauha monon ali ja keskelle eteen nauhat, jotka sidon monon nauhoihin.  Säärystimet voi pukea myös muiden jalkineiden päälle, jos joutuu kahlaamaan lumessa.

Kuumemittarin ravistus
Kauneus ja terveys
Kuumemittarista, jossa on nestettä, on vaikea lyödä lukemaa alas, koska elohopea on korvattu kevyemmällä nesteellä. Sujauta mittari sukkaan mittauspuoli alaspäin, mieluusti kotelon kanssa. Ota sukanvarresta kiinni ja pyöritä sukkaa ympäri ilmassa. Syntyy keskipakovoima, jonka ansiosta neste pakenee pesäänsä.

Tilapäiskorkki pulloon tai tölkkiin
Ruoka ja juhlat
Joskus käy niin, ettei jaksa juoda pullollista tai tölkillistä kerralla ja hiilihapot voivat karata juomasta. Ota pakastuspussi (1 litra tai 2 litraa) ja survo pussi pullon tai tölkin suuhun puolittain. Näin juoman hapot säilyvät vähintään vuorokauden.

Hiljennä nariseva sarana
Sisustus ja remontointi
Narisevan saranan saat hiljaiseksi, kun sujautat saranan ja seinän väliin leivinpaperisuikaleen.

Varakori talteen
Kodinhoito
Hankkiessasi uuden astianpesukoneen, ota talteen ruokailuvälinekori. Voit käyttää koria uudessa koneessa, jolloin lusikoita mahtuu enemmän tai säilyttää puhtaat tai likaiset ruokailuvälineet toisen ollessa käytössä pesukoneessa.

Led-lyhdylle lisäaikaa
Muut
Rikkoutuneen led-lyhdyn elinkaari piteni, kun ujutin led-valojen tilalle led-tuikun.

Kökkörauta
Matkustus ja liikenne
Muurarin saumarauta osoittautui hyväksi työkaluksi auton pyöräkoteloihin kertyvien sohjo- ja jääkökköjen poistamisessa. Parempi kuin perinteinen puukeppi.

Banaanikärpästen ansa
Muut
Jätä sitruunahajuisen Fairy-pullon pohjalle hieman pesuainetta ja korkki auki, niin kärpäset menevät pulloon ja jäävät ansaan sinne.

Klemmari kalenterin merkiksi
Muut
Laita taskukalenteriin klemmari tällä hetkellä elettävän viikon kohdalle. Näin saat nopeasti oikean aukeaman auki ja klemmaria on helppo siirtää, kun viikko vaihtuu!

Siemenkota jauhelihapakkauksesta
Ekoniksit
Kahdesta jauhelihapakkauksesta saa kestävän siementen syöttökodan pikkulinnuille. Läpinäkyvuus auttaa lentäjiä havaitsemaan kohteen helposti. Laita pakkausten päihin pienet reiät ohuen rautalangan tai narun pujottamiseksi läpi.

Siemenkota ja talitupa
Ekoniksit
Tee talipalloille kätevä syöttöalusta munakennosta. Lisää molempiin päihin pienet reiät, niistä läpi askartelutarvikeliikkeestä saatavaa ohutta rautalankaa. Itselläni oli varapäre vielä tallella, joten käytin sen, mutta paksu pahvikin käy. Sen voi päällystää kosteutta kestävämmäksi vaikka kahvipussista tehdyllä katteella. Älä täytä jokaista kennon syvennystä. Päihin enempi paino.

Lusikkakori tiskikoneesta
Kauneus ja terveys
Kun ostat uuden tiskikoneen, käytä vanha lusikkakori meikkisiveltimien, hammasharjojen ym. säilytyspaikkana.

Suihkusuutin keittiöön
Muut
Jos tarvitset pidemmän putken keittiön hanaan, osta kaksi suihkusuutinta ja vaihda pienestä nivelletty osa isompaan,niin voit paremmin puhdistaa kaikkea. Jäljelle jääneistä osista kokoa toinen, ja laita se johonkin sellaiseen putkeen, missä et tarvitse nivellettyä.

Pyykinpesuliinat hyötykäyttöön
Kodinhoito
Älä heitä loppuunpalvelleita värin -ja liankerääjä -pyykinpesuliinoja roskiin. Niillä voi mainiosti puhdistaa vielä pölyt vaikka kuivausrummun nukkasihdistä ja kuten muualtakin kuivausrummusta.

Vinttikomeron sisältö muistiin
Kodinhoito
Jos et aina muista mitä vaatteita ja tavaroita olet säilönyt kerrostalon vinttikomeroosi, ota valokuva puhelimellasi aina, kun viet sinne tavaroita. Valokuva auttaa sinua myös, jos vinttikomeroihin kohdistuu ilkivaltaa tai varkaus.

Kananmunan kuorenpalojen pyydystäminen
Ruoka ja juhlat
Kun rikot kananmunan ja siitä irtoaa kuorenpaloja, on ne helppo pyydystää munankuorella. Eivät mene karkuun, kuten esimerkiksi lusikalla pyydystettäessä.

Hätäapurautalanka
Piha ja mökki
Vanhasta kierreselkäisestä kalenterista tai vihosta saa hyvää rautalankaa. Avaa esimerkiksi voiveitsellä rakoa isommaksi, sitten lähteekin melkeen vetämällä.

Halpa jäähdytin
Ruoka ja juhlat
Perunalastupurkki toimii esimerkiksi helteellä juomien kylmänä pitämisessä, koska sen sisäpinta on vuorattu alumiinipaperilla. Sen sisälle sopii kaksi pientä alumiinitölkkiä tai yksi limpparipullo.

Jäänestoa suksisiteisiin
Ulkoilu
Monot tahtovat mennä jäähän, kun kävelee ladulle, ja siksi suksiside ei mene kiinni. Tulee hirveä raaputushomma. Laita kenkäsuoja kieputettuna monojen kärkeen ennen kuin menet ulos. Kenkä ei liukastele, kun suoja vain kärjessä. Tempaise suoja taskuun, kun kiinnität sukset jalkaasi.

Leikkaa vauvan kynnet näin
Kauneus ja terveys
Vauvan kynsien leikkuu on haastavaa paitsi kynnen pienen koon vuoksi, myös ohuen ja vaalean kynsimateriaalin vuoksi. Otsalampun valossa leikkuu onnistuu helpommin.

Varakassi pullokassista
Ekoniksit
Laivojen pullokassista saa kätevän apukassin leikkaamalla sisältä pois pullojen erotteluun tarkoitetut turhat härpäkkeet.

Kuivasta leivästä tuoreeksi
Ruoka ja juhlat
Kostuta kuiva leipä tai tortillalätty kylmällä vedellä ja lämmitä mikrosssa 30-40 sek. Nauti välitttömästi. Tarjoa heti, koska tuorennettu leipä kovettuu nopeasti.

Pussilakanataistelulle loppu
Kodinhoito
Ujuta kätesi nurinpäin pestyn pussilakanan kumpaankin kulmaan ja nappaa kiinni täkin yläkulmista. Pyöräytä lakana ympäri, ravistele lakana paikoilleen kädet yläasennossa ja vie petiin paikoilleen.

Hajuvedellä lukko auki
Matkustus ja liikenne
Jäätyneen autonoven lukon saa hetkessä sulatettua, kun suihkauttaa hajuvettä lukkoon. Testattu ja toimii.

Lumiharjan säilytys
Matkustus ja liikenne
Säilytän auton lumiharjan kotona eteisessä, en autossa. Näin ei tarvitse \kaivaa\ harjaa lumisen auton sisältä.

Säilyvä salaatti
Ruoka ja juhlat
Haluaisitko syödä kevyemmin, mutta jokapäiväinen salaatin valmistus kyllästyttää? Revi salaatti ja muut vihreät, kuten pinaatti, erilliseen kulhoon ja pilko muut salaattitarpeet toiseen. Näin saat hetkessä koottua raikkaan annoksen useampana päivänä ilman pelkoa salaatin vetistymisestä.

Taikinanuolija päivittäiseen käyttöön
Ruoka ja juhlat
Taikinanuolija sopii mainiosti myöskin ruoka-astioiden puhdistamiseen. Sillä saa tarkkaan kaiken ruoan hyötykäyttöön. Astioiden esipesun voi hyvin hoitaa nuolijalla, jolloin vettäkin säästyy.

Korut korkkitauluun
Kauneus ja terveys
Painele korkkitauluun ohuita, pieniä nauloja. Laita niihin kaulakorut, rannekorut, sormukset roikkumaan. Kaikki korut löytyvät helposti samasta paikasta, eivätkä sotkeennu toisiinsa. Taulun voi kiinnittää seinään, nostaa hyllyn päälle, kaapin oveen, tms. mistä koruja helppo ottaa.

Liiviostoksille liiveittä
Pukeutuminen
Joka naisen painajainen on mennä rintaliiviostoksille.  Liivejä sovituskopissa menee vimpulaan ja rimpulaan ja pinna meinaa kiristyä.  Eilen tuli hyvä idea: Lähde rintaliiviostoksille ilman rintaliivejä.  Pääsee paljon helpommalla, kun ei enää omia tarvitse riisua ja vekslata päälle.

Tee-se-itse -värianalyysikortit
Pukeutuminen
Värianalyysistä saatavat värimallikortit voi askarrella itse. Parhaiten sopivat värit löydät, kun mietit mitä vaatteita ihmiset ovat kehuneet päälläsi. Leikkaa näistä vaatteista pieni pala esimerkiksi saumasta ja liimaa pahvikortille. Jos saumoissa ei ole leikkuuvaraa, voit aina ommella taskun tai koristepaikan reiän päälle.

Rosvopaisti joulukinkusta
Ekoniksit
Nyt saa kinkkuja edullisesti. Pistä pakkaseen ja laita juhannuksena rosvopaistia kokon alla.

Kappaverholle uusi elämä
Sisustus ja remontointi
Suora kappaverho toimii myös pöytäliinana.

Kiillota huonekalut oluella
Kodinhoito
Oluella on hyvä kiilottaa huonekaluja. Olutta hieman siivousliinaan ja eikun pyyhkimään.

Eroon kutsumattomista vieraista
Muut
Jos ovikello soi, etkä odota vieraita, vedä takki päälle ennen oven avaamista. Jos ovella on kutsumaton vieras, josta tahdot eroon, voit esittää olevasi juuri lähdössä. Jos yllätysvieras on mieleinen, voit sanoa saapuneesi juuri itsekin sisälle.

Satiinikankaasta liukas lakana
Käsityöt ja askartelu
Satiinikangas on oiva materiaali, kun haluat tehdä hyvin liukkaan aluslakanan. Tavalliset lakanat on tehty puuvillasta ja ne ovat karheita alustoja. Yöllä asennon vaihto on vaikeaa, muttei satiinilla.

Puhtaat ovet
Kodinhoito
Jos tuntuu, ettet ole saanut mitään aikaiseksi, pese yksi ovi kotonasi. Se ei vie paljon aikaa eikä voimia. Tulee hyvä olo, kun sait tehtyä jotakin. Pese seuraavalla kerralla toinen ovi, jne. Ajan mittaan huomaat, että sinulla on aina puhtaat ovet. Sama pätee muissakin kodin töissä, joita ei aina ole kiinnostunut muuten tekemään.

Tiskiaineen annostelija
Kodinhoito
Tiskiainetta tulee helposti laitettua liikaa, kun kaataa pullosta. Pistä suljetun muovikorkin päältä noin 1 mm kokoinen reikä vaikka harpin piikillä. Korkkia ei tarvitse enää avata ja tiskiaine on helppo annostella, kun se tulee kaadettaessa pieninä pisaroina.

Kynnet kuntoon budjetilla
Kauneus ja terveys
Tekokynnet näppärästi hedelmätarroista.

Säilytysboksi
Käsityöt ja askartelu
Tyhjiä 4 litran öljymuovikanistereita ei kannata heittää pois. Leikkaa isompi kappale 10 x 15 cm kanisterin etuosasta pois. Jätä kahva kiinni kanisteriin. Puhdista esimerkiksi vanhalla sanomalehdellä öljytipat.  Autoilussa syntyy kanisterijätettä silloin tällöin. Näin saat oivallisen varaston kaikelle tarpeelliselle ja kierrätys toimii. Kestävät pitkään.

Postikortit hyötykäyttöön
Ekoniksit
Käytä saamasi postikortit lasinalustana. Huvi ja hyöty yhdistyy.

Lämpöä ja lahjoja
Ekoniksit
Tiivistäessäsi ovia ja ikkunoita älä heitä liimapinnan suojanauhoja pois. Niistä saa kauniita lahjapaketointitarpeita.

Suihkutarvikkeet korihyllyyn
Kodinhoito
Suihkulelut, shampoot ja muut tarvikkeet saa pidettyä hyvin järjestyksessä pyörällisessä korihyllyssä. Lisäksi tavarat kuivuvat kätevästi korihyllyssä suihkun jälkeen.

Verhot suoriksi
Kodinhoito
Verhot saa suoristettua ilman silitystä pöytäliinapainojen avulla. Ei muuta kuin painot verhon helmaan yöksi roikkumaan!

Viinirypäleistä siemenet veks
Ruoka ja juhlat
Poista siemenellisistä viinirypäleistä siemenet nopeasti pillillä. Työnnä pilli viinirypäleen läpi kohdasta, josta rypäle kiinnittyy terttuun ja saat poistettua siemenet rypäleestä nopeasti.

Sisäovikello
Tekniikka
Kun joku perheenjäsen tule kotiin omilla avaimilla pitää huudella, että minä tulin nyt. Laitetaan eteiseen, oven sisäpuolelle, polkupyörän kello tai muu merkinantolaite, jota soittamalla voi kertoa saapuneensa. Jokainen voi soittaa sitä omalla tavallaan, jolloin myös tietää, kuka on tullut.

Ekologinen kierrätyspiste keittiöön
Ekoniksit
Laita seinän vierelle pystyyn tarvittava määrä kaupan paperikasseja: yksi muoville, yksi kartonkipakkauksille jne. Niihin on helppo heittää kierrätettävät pakkausjätteet, ja vieraita odottaessa ne on helppo käydä tyhjentämässä ja taitella kassit vierailun ajaksi pois silmistä kaappiin.

Ikikurantti kattausalunen
Ekoniksit
Jos haluat pysyä ajan tasalla syödessäsi, sujauta seinäkalenteri A4 -kokoiseen läpinäkyvään ripustusreiälliseen muovitaskuun kattausaluseksi. Käännät vain aina uuden sivun esiin kuukauden vaihtuessa. Alunen on helppo pyyhkiä puhtaaksi ja aterioituasi voit ripustaa kalenterin muovitaskun rei’istä tavalliseen paikkaansa seinälle.

Spagettimittari
Ruoka ja juhlat
Spagetin mittaaminen oikeaan määrään tuottaa aina ongelmia kotoisessa ruuanlaitossa. Kaupoissa myydään spagetin mittauslevyjä, mutta harvoinpa ne ovat saatavilla. Mutta jokaisesta kodista löytyy tulitikkulaatikko: Ota laatikko ja tikut pois, niin jäljelle jäävä tulitikkulaatikon kehikko muodostaa juuri sopivan mitan 2 henkilön spagettiannokselle. Useammalle henkilölle mitattaessa mittaa useita kertoja.

Puinen kertakäyttölava linnunpöntöksi
Piha ja mökki
Kun purat puisen kertakäyttölavan, saat tarpeet linnunpöntöön. Ohjeet mitoista jne. löytyy netistä.

Joulukoristeet lahjapapereihin
Ekoniksit
Säästä kauniit joululahjapaperit ja kääri koristeet niihin joulun jälkeen.

Lumityöt leikiksi
Lapset ja leikit
Lumityöt tekemättä, lapset ruudun edessä? Ehdota lumilinnan tekemistä paikkaan, johon lumet on tarkoitus kasata ja lupaudu auttamaan. Kohta piha on puhdas ja lapsilla posket punaisina.

Suojalaatikko 2.0
Sisustus ja remontointi
Työnnä puutikku tapetointilaattikkoon, niin tapettirulla pysyy suojalaatikossa.

Ripsiharjasta siivousväline
Kodinhoito
Älä heitä ripsivärin harjaa roskiin, siitä saa oivallisen puhdistusharjan esimerkiksi ompelukoneelle.

Yksityisyyssuoja mobiililaitteille
Tekniikka
Pyöreillä taulunpaikkatarroilla on siistiä ja kätevää peittää älypuhelimen ja kannettavan tietokoneen webbikameran linssi.

Sohvanalus siistiksi
Kodinhoito
Omistan vanhan mallin pölyhuiskan, jolla en pölyjä ole aikoihin huiskinu. Sohvan alle taas ei imuri mahdu. Pölyhuiskalla on kätevä huiskaista pölyt ja roskat sohvan alta, sitten vaan imuroi ne näkösältä. Ei tarvitse enää sohvaa nostella ja siirrellä.

Taskun jatke
Pukeutuminen
Jos liian pienet  taskut ärsyttää, leikkaa taskun pohja auki ja ompele nilkkasukka tai sukan terä  jatkoksi, alkaa tavarat pysyä taskussa.

Iltasatuhetki
Lapset ja leikit
Kyllästyttääkö iltasatujen lukeminen? Laita lapset asialle keksimään omat satunsa, ja saat sanalla vatsalihakset ja poskipäät kipeäksi.

Joulukortit kirjanmerkiksi
Muut
Ylimääräiset joululahjojen nimilaput voi laittaa uusiokäyttöön kirjanmerkeiksi. Erityisesti kaksiosaiset toimivat hyvin.

Joulukalenterista joulu- tai synttärikortteja
Käsityöt ja askartelu
Joulukalenterin kaunis kuosi saa jatkoaikaa, kun leikkaat joulukalenterista luukut ja muita kuvia ja käytät materiaalina itsetehdyissä korteissa. Kuvat voi muotoilla pienten piparkakkumuottien avulla. Numeroidut luukut toimivat sekä joulu- että synttärikorttina.

Joulukalenterin luukuista synttärilaskuri
Lapset ja leikit
Joulukalenterin luukut saavat uuden elämän, kun leikkaat joulukalenterin luukut ja käytät synttärilaskurina. Luukut voi kiinnittää vaikkapa magneetilla jääkaapin oveen. Luukun oheen tai taakse voi kirjoittaa myös pienen viestin kalenterin avaajalle.

Kaksi pizzaa samaan aikaan uuniin
Ruoka ja juhlat
Jos haluat paistaa kaksi pakastepizzaa samaan aikaan uunissa, puolita molemmat pizzat ja aseta ne niin, että kaikki puolikkaat osoittavat reunoille päin. Näin kaksi pizzaa paistuu kerralla.

Viinilasien pidike
Tekniikka
Tee viilto tyhjään vessapaperirullaan ja aseta siihen kännykkäsi. Laita musiikkia tulemaan ja sinulla on kaiuttimet valmiina!

Varpaanvälit kuntoon
Kauneus ja terveys
Meille, jotka emme ylety pesemään varpaanvälejä, tämä niksi helpottaa huomattavasti. Ota ohut pitkävartinen pulloharja ja saat putsattua varpaanvälit puhtaaksi ilman koukistelua.

Viinirypäleiden huuhtelu ja kuivaus
Ruoka ja juhlat
Huuhtele viinirypäleet ja laita ne takaisin niiden avoimeen säilytysrasiaan. Rasia astioiden kuivauskaapin ritilähyllylle valumaan kuivaksi.

Auton lämmitysjohdon muistutus
Matkustus ja liikenne
Vältä harmillinen auton lämmitysjohdon unohdus paikoilleen laittamalla  tuulilasin pyyhkijän alle paperinenäliina, tms.

Mädin tähteiden hyödyntäminen voileipäkakuksi
Ruoka ja juhlat
Jouluna monesti jää tähteeksi mätiä ja hapanmaitotuotteita, kuten ranskankermaa, smetanaa ja tuorejuustoa. Jääkaapista saattaa löytyä myös valmismajoneesia tai ainakin sellaisen ainekset, jos päätyy tekemään sellaista itse.

Makaronilaatikon valmistus vaivattomasti
Ruoka ja juhlat
Makaronilaatikon tekemisessä työlästä on makaronien kypsennys ja munamaidon valmistus. Pahimmillaan kolme astiaa tiskattavana ruoanlaiton jäljiltä. Ota wokkipannu, ruskista siinä jauheliha, mausta, lisää neste ja makaronit. Kiehauta hetki, että makaroni vähän kypsyy. Lopuksi ota liedeltä, lisää kananmunat ja sekoita nopeasti ja kaada seos kypsennysastiaan. Näin sinula on vain wokkipannu tiskattavana!

Muuttolaukku
Muut
Jotta elämä uudessa asunnossa muuttolaatikoiden keskellä alkaisi jouhevasti, pakkaa kaksi selviytymispakkausta: Jokaiselle perheenjäsenelle oma matkalaukku, jossa on kaikki ne  välttämättömät henk.koht. tavarat ja vaatteet, joilla selviäisi viikonloppureissun yli. Lisäksi pakkaa yksi arjenaloituslaatikko, jossa on välttämättömimmät perusasiat, esimerkiksi wc-paperirulla, kahvinkeitin, tms., kertakäyttöastioita, kattila, murukahvia, keksiä ja kuivapastapussi.

Kätevää muuttoa
Muut
Nimeä muutossa laatikot ja isommat tavarat nimetyin värikoodilapuin. Esimerkiksi: punaisilla lapuilla \keittiö\ sinisillä \kylppäri\ vihreillä \makuuhuone\ jne. Talkoolaiset tietävät tämän koodituksen perusteella yhdellä silmäyksellä, minne uudessa asunnossa ko. tavarat/laatikot viedään.

Kiuasmakkara nopeammin
Ruoka ja juhlat
Paistettaessa makkaraa kiukaalla menee siihen yllättävän kauan aikaa. Mikäli haluat nopeuttaa paistamista, laita makkarat joksikin aikaa mikroon esilämmitykseen ja vasta sen jälkeen folioon. Paistoaika nopeutuu huomattavasti.

Löydä avaimet helposti
Ulkoilu
Laita avaimenperäläpyskään heijastintarraa molemmin puolin. Puhelimen tai muun valon heijastaessa löydät avaimet helposti lumen tai nurmikon seasta.

Täydelliset kiharat
Kauneus ja terveys
Leikkaa sukanvarresta ohuita siivuja ja kieputa hiukset pienille nutturoille. Aamulla ihanat kiharat ovat valmiina juhliin tai vaikkapa uudeksi vuodeksi.

Piirakoiden pakastaminen
Muut
Kaupasta ostetun hillopitkon alusta on kätevä pakastusalusta piirakoille tai pullille.  Piirakat alustalle ja sitten pakastuspussiin.

Kertakäytölautanen kattilan alle kaappiin
Kodinhoito
Laita kertakäyttölautanen kattilan ja paistinpannun alle kattilakaappiin, niin hylly pysyy puhtaana.  Lautanen on helppo vaihtaa, kun se likaantuu.

Kahvinkeittimen lasipannu rikki?
Kodinhoito
Kahvinkeittimen lasipannu hajosi juuri jouluksi, mahdoton saada uusi tilalle, joten ainoa keino saada kahvia oli etsiä keittimeen mahtuva purkki, johon kahvin voi valuttaa. Saviruukku toimi meillä koska sopivia lasipurkkeja ei ollut vapaana. Keitin veden erikseen, jotta sain saviruukun  esilämmitettyä, muutoin vasta valunut kahvi olisi samantien kylmentynyt. Levylle pistin kolikoita eristeeksi, ettei lasipannun korvaava astian pohja halkea tai vahingoita levyä. Rikkoutuneen lasipannun kansi sopi vielä sujuvasti ruukun päälle ja helpotti siten kahvin pysymistä lämpimänä.

Avaa tiukka purkinkansi helposti
Ruoka ja juhlat
Jos kierrekorkki on tiukasti kiinni, käännä purkki ylösalaisin ja lyö pari kertaa napakasti kämmenellä purkin pohjaan. Nyt purkki avautuu helposti!

Lasinalunen konvehtirasiasta
Ruoka ja juhlat
Konvehtirasioiden valkoinen välilehti sopii täydellisesti lasialuseksi. Tarvittaessa pienennä haluamaasi kokoon.

Märkä pyyhe
Kodinhoito
Märät pyyhkeet saa helposti kuivaksi ripustamalla ne uuninpieleen\r\nkäytönkin ajaksi.

Mallikerran seuranta
Käsityöt ja askartelu
Neuloksen tai virkkauksen mallikerran seuranta on helppoa, kun otat ohjeesta kuvan kännykällä tai tabletilla ja suuremmat kuvan haluamaasi kokoon näytölle. Laita esimerkiksi neulottava tai virkattava rivi näytön alareunaan, niin pysyt oikealla rivillä tehdessäsi työtä. Voit myös laittaa viivottimen meneillä olevaan kohtaan.

Uusi kotelo kännykälle
Muut
Osta kuorellinen kalenteri, laita kännykkäsi sen ensimmäiseen taskuun, kalenteri toiseen. Kosketusnäyttökin toimii kalvon läpi,  tarvittaessa leikkaa kalvoon aukko kännykän kaiuttimien kohdalle. Näin kännykkä ja kalenteri kulkevat näppärästi yhdessä!

Öljykynttilä haudalle
Muut
Haluaisit viedä hautausmaalle öljykynttilöitä, eikä sinulla ole siellä lyhtyä? Jos siellä on aikaisemmin poltettu hatullisia kynttilöitä, pudota öljykynttilä sinne ja laita hattu päälle. Sytyttäminen onnistuu hatun aukoista pitkällä tulitikulla.

Juhlajuoma kylmäksi
Ruoka ja juhlat
Selkään tai polveen tarkoitettu kylmäpussi viilentää kuohuvapullon kätevästi, kiinnittyykin kätevästi pullon ympärille!

Kinkkurasvan talteenotto
Ruoka ja juhlat
Kun ostaa kinkkupussin, siinä on 2 pussia. Laita toiseen ohjeiden mukaan toinen, sen sisälle kinkku, jätä suu auki, ei reikiä, vähän rullaa suuta. Kun nostat sen uunista, nesteet jää ulompaan pussiin. Anna jäähtyä ja vie kompostiin.

Sälekaihtimille lisää ikää
Sisustus ja remontointi
Sälekaihtimien vetonarut kestävät paljon pidempään, kun käännät säleet vaaka-asentoon, ennen kuin nostat tai lasket kaihtimia. Nostonarut eivät silloin hankaa säleissä olevien reikien reunoihin ja kestävät paljon pidempään.

Hauenleuka korvaa napit
Pukeutuminen
Tekisikö mieli ostaa villatakki, mutta siitä puuttuu napit tai nappeja on tippunut? Ei ongelmaa, tukkaklipsu \hauenleualla\ saat pidettyä villatakin näppärästi kiinni, jos haluat. Hauenleuka on nopea kiinnittää ja irrottaa, ja näyttää hyvältä. Säästyy aikaa ja vaivaa, kun ei tarvitse napitella ja tavalliseenkin villatakkiin saa sillä tyylikästä swingiä.

Karbiinihakasella tyynyt tuulettumaan
Kodinhoito
Tyynytkin pitäisi tuulettaa joskus, mutta miten? Parvekkeelle niitä ei voi heittää, sillä tuuli vie ne mennessään tai ne kastuvat parvekkeen pohjalla. Kiinnitä tyynyjen tyynyliinojen narut kunnolla karbiinihakaan, jonka  pyöräytät parvekkeen kaiteen ympäri. Tyynyt heiluvat hallitusti parvekkeella, tuuletus on taattu, eikä haan tukevassa otteessa voimakaskaan ilmanvirta saa niitä tippumaan.

Jäälyhdyn jäätyminen umpeen
Piha ja mökki
Jos ämpärissä tehtävä jäälyhty jäätyy umpeen, niin sitä ei tarvitse heittää pois. Jos sinulla on jääkaira, voit kairata sillä jäälyhtyyn reiän kynttilää varten.

Lasten kaverisynttärien lahjat
Lapset ja leikit
Lasten kaverisynttärikutsuun voi laittaa tiedon, että lahjat voi unohtaa kotiin. On luontoa säästävää, sillä useinkin lahjat voi olla muovisia, hetken iloa tuovaa tavaraa.

Ruokatahra veks!
Kodinhoito
Ehtikö ruokatahra kuivahtaa pöydän pintaan, kun et heti pyyhkinyt sitä? Laita kostea rätti tahran päälle muutamaksi minuutiksi, niin se irtoaa helposti ilman hilkkaamista.

Migreenin poistojuoma
Kauneus ja terveys
Migreeni lähtee pois, kun halkaiset sitruunan ja puristat toisesta puolikkaasta mehut kuppiin kuuman kahvin sekaan. Maku on paha, mutta toimii.

Katsele maalauksia
Kauneus ja terveys
Häviääko välillä puhti, palaako pinna, painaako alakulo? Jemmaa laukkuusi tai kännykkääsi oikean mielialan \tsemppauskuvia\. Ne voivat olla vaikka kuvia mielimaalauksista tai -maisemista. Aina kun näet jotain sykähdyttävää, tallenna kuva kuvapankkiisi oikean otsikon alle: esimerkiksi \energisoivat\ \hauskuuttavat\ \rauhoittavat\.

Torttuniksi
Ruoka ja juhlat
Kauli valmis torttutaikina ohuemmaksi ja vuole juustohöylällä voisiivuja paketin päästä taikinalevylle. Nosta toinen kaulittu taikinalevy päälle, painele reunat kiinni ja kauli ohuemmaksi. Tee torttumuotilla torttuja ja laita hillosilmä.

Takuukuitit talteen kameralla
Ostokset ja asiointi
Takuukuitit löytyyvät helpoiten, kun kuvaat vierekkäin olevat takuukuitin ja tuotteen, ja talletat kuvan puhelimeen, tietokoneelle tai pilvipalveluun omaan kansioonsa. Kuvista löytyy hetkessä oikean näköinen tavara ja samassa kuvassa olevasta kuitista saa takuutiedot.

Narunpätkät järjestykseen
Käsityöt ja askartelu
Laatikoissa ajelehtivat narut ja langat sotkeentuvat helposti toisiinsa. Ota keittiöpaperin tyhjä hylsy ja pyöritä narut sen ympärille. Kätevä säilytystapa, kätevä käyttää.

Pulkka takaluukkuun ostoksia varten
Ostokset ja asiointi
Ota pulkka auton takaluukkuun, niin saat painavat kassit ketterästi parkkipaikalta kotiovelle.

Perhekuvat
Ruoka ja juhlat
Sijoita uusi puolisosi valokuvissa reunimmaiseksi. Näin eron sattuessa hänet on helppo leikata (tai rajata) kuvasta pois.

Pyyhe silitysavuksi
Pukeutuminen
Hihojen silittäminen on vaikeaa tasaisella pinnalla, sillä taitteen kohdalle muodostuu väkisinkin vekki. Tee pyyhkeestä rulla ja työnnä se hihaan. Nyt pystyt silittämään hihan lieriönä. Toimii myös lahkeisiin! Pyyherullan kokoon voi itse vaikuttaa sillä, valitseeko käsi- vai kylpypyyhkeen ja rullaako sen pitkän vai lyhyen sivun suuntaisesti.

Laululaskemista
Kauneus ja terveys
Jos sinulla on esimerkiksi kasvonaamio, jonka pitää antaa olla viisi minuuttia, laula mielessäsi tai ääneen sen aikaa kestävä laulu. Näin otat aikaa helposti ilman sekuntikelloa.

Pakastimen sisällysluettelo kännykkään
Ruoka ja juhlat
Listaa pakkasessa olevat, valmiiksi tehdyt ruoka-annokset kännykällä ja lähetä lista vaikkapa perheenjäsenille luotuun ”Pakastimessa juuri nyt”-WhatsApp-ryhmään. Lista on helppo tarkistaa missä vain ja nopea päivittää vaikkapa ruokailun jälkeen.

Loppu veden lotraukselle
Ekoniksit
Tuhlaatko lämmintä vettä sen takia, että suihkuun mennessä on usein vilu? Ennen suihkua kannattaa verrytellä 2–5 minuuttia. Kehoon tulee mukavan lämmin ja vetreä olo, eikä veden lotraukselle ei ole enää tarvetta.

Suojaa ripset
Kauneus ja terveys
Vanhoista silmälaseista tai tarpeettomista aurinkolaseista saat erinomaisen suojan yöajaksi, kun sinulla on irtoripset. Ei tule nukuttua naamallaan eikä hangattua kasvoja tyynyyn ja näin ripset pysyvät kauemmin siisteinä eivätkä irtoile, kun nukut selällään.

Pimeä huone -leikki
Lapset ja leikit
Pistä valot pois, ja lähde lapsesi kanssa tunnustelemaan mitä huoneesta löytyy tai mitä pitäisi löytää. Tarkistakaa ensin, että liikkuminen on turvallista pimeässä ja sinä voit vaikka sijoittaa jotain uusia esineitä huoneeseen. Esineiden etsiminen ja yhtäkkiä jonkin uuden löytäminen, esineiden tunnisteleminen ja arvuuttelu on todella hauskaa ja hyödyllistä aivotoimintaa kehittävää puuhaa, koska nyt ei voi hyödyntää tutuinta eli näköaistia.

Lelujen kierrättäminen
Lapset ja leikit
Vanhat lelut ja kiertoon joutavat keittiöastiat lähtevät meillä leikkimökkiin ja hiekkalaatikolle leluiksi. Siellä niistä on vielä leikkijöille paljon iloa ja tavarat tulevat hyödynnettyä mahdollisimman hyvin.

Mikrokuituisesta astiapyyhkeestä liukueste tyynyn alle
Kodinhoito
Onko sinulla sänky, jossa ei ole päätyä ja tyyny liukuu pään alla sängyn päädyn yli? Laita tyynyn alle mikrokuituinen astiapyyhe, tyyny pysyy paremmin paikallaan ja nukkuminen on miellyttävämpää.

Kestokuminauha sukkahousuista
Sukkahousuniksit
Paksummista, yli 40 denierin sukkahousuista saa mainioita kestokuminauhoja, jotka eivät hetkessä haurastu. Leikkaa sukkien sääriosa 1,5 - 3,5 cm suikaleiksi, venytä syntyneet lenkit täyteen mittaansa ja pian on kasassa hyvä nippu kestokuminauhoja! Mitä paksumpi suikale, sen jämäkämpi nauha.

Nopea pöytäliina
Ruoka ja juhlat
Juhlat tulossa, eikä pöytäliinaa löydy tilanteeseen? Ota kaapista kaunis valmisverho ja käytä pöytäliinan tapaan. Tulee särmää kattauksiin ja käyttämättömät verhot käyttöön.

Tuplaroskis kätevästi
Kodinhoito
Onko sinulla iso roska-astia, jossa ensin muovipussi ja sitten biojätepussi toisessa päässä? No, eihän se siinä pysy. Liimaa roskikseen pienet pyyhekoukut koukku alas päin. Kiinnitä biopussin henkselit koukkuihin, ja näin pysyy pussin suu auki. Toiseen puoleen on helppo laittaa normiroskat.

Hampurilaistasku pakastepussista
Ruoka ja juhlat
Saat itsetehdyt hampurilaiset pysymään kasassa ja vältät sotkun, kun käytät pakastepussia hampurilaistaskuna tai -paperina. Täytteet pysyvät sisällä ja sotkua tulee vähemmän.

Pesuainemitta korkista
Kodinhoito
Osassa pyykinpesuainepulloissa tulee mukana pesupallo, joka on ihan turhaa muovinkulutusta. Pesuainepullon oma kierrekorkki toimii yhtä hyvin pesuaineen mittaamiseen. Osassa on jopa mitta-asteikko. Luontoa säästäen!

Koirien pissapussit sukkiksiin
Lemmikit
Koirien kakkapusseja on ärsyttävä kantaa taskussa, liukkaita kun ovat, niin putoavat helposti ja \nmonesti ne tulee kiireessä unohtaneeksi kotiin. Helppo niksi on ottaa vanhat sukkahousut ja pätkäistä pitkät puntit lyhyemmiksi. Sullo sisään kakkapussit, ja sukkahousut voi solmia koiran takkiin, kaulapantaan tai fleksiin. Siinä ne kulkevat mukana helposti ja kevyesti, eivätkä unohdu kotiin! Halutessaan sukkahousuihin voi laittaa mukaan myös nameja, joilla koiraa voi kehua hyvästä käytöksestä.

Joulunarut uusiokäyttöön
Muut
Ota talteen joulupaketeista lahjanarut ja käytä seuravana vuonna, kun paketoit lahjoja. Kätevää paketointia.

Jätesangot
Kodinhoito
Suojaa jätesangot puhtaalla muovisella kauppakassilla. Laita jätesäkki kauppakassin päälle. Tämä tuplapussitus säästää sinut ikävältä jätesangon pesulta. Kun alempi pussi on likaantunut, vaihda alimmaiseksi puhdas kassi.

Pesupallo lakanapyykissä
Kodinhoito
Laita pesupallo ja pyykinpesuaine, ja mahdollisesti käyttämäsi värinsieppariliina pesupussiin ja koneeseen. Pesupallo ei hukkaannu pussilakanan sisälle eikä koneen uumeniin.

Liimakippo tuikusta
Käsityöt ja askartelu
Käytetty tuikkukippo on juuri sopivankokoinen liimakipoksi pienille askarteluhetkille. Liiman levittämiseen taas pumpulipuikko on edullinen joka taloudesta löytyvä ratkaisu.

Ruuvit ja mutterit talteen
Sisustus ja remontointi
Jos joudut välillä kokoamaan kasattavan sesonkikäyttöisen huonekalun (esimerkiksi pinnasänky tai hoitopöytä) varastoon ja sinulla on koruostoksista jäänyt säilöön organzapussukoita, pistä huonekaluun kuuluvat pultit, ruuvit ja mutterit niihin sopivan työkalun kanssa pussiin, ja solmi tai teippaa pussi kiinni johonkin huonekalun osaan. Siitä ne löytyvät heti, kun huonekalu tarvitsee koota seuraavan kerran.

Pyyhkeenpidike
Lapset ja leikit
Vinkki taaperoperheisiin: Jos lapsi ei ylety pyyhkimään käsiä liian ylhäällä roikkuvaan käsipyyhkeeseen, ripusta aikuisten käsipyyhkeen alaosaan lapasenpidikkeellä roikkumaan toinen pyyhe lapsia varten.

Tyhjät, paperiset leivonnaispussit
Ekoniksit
Älä heitä tyhjiä paperisia leivonnaispusseja ja muita menemään.  Ne ovat siistissä kunnossa, ja niiden poisheittäminen on hukkaa. Pusseihin saa varastoitua vaikka mitä pikkutarviketta, ja ne voi hyödyntää vaikka minkälaiseen jatkokäyttöön. Niitä voi käyttää vaikka pikkuesineiden pölynsuojina tai kesäkuumalla mehulasien ynnä muiden herkkujen päällä kupuna estämässä kärpäsiä, mehiläisiä ja muita öttiäisiä pääsemästä käsiksi herkkuihin.

Pysy iskussa neliöjumpalla
Kauneus ja terveys
Kun ikää karttuu, kaatumisen riski kasvaa. Reaktioaika pitenee ja lihaskunto vähenee. Näitä ilmiöitä voi torjua neliöjumpalla. Nopeahkossa tempossa askelletaan eteenpäin, sivulle, taaksepäin ja sivulle palaten aloituspaikkaan. Viisi minuuttia riittää kerrallaan, asua ei tarvitse vaihtaa ja jumpan voi tehdä sisällä.

Kirjoista kuusenkoristeet
Ekoniksit
Kyllästyin muovikoristeiden ostoon ja tein kuusenkoristeet vanhojen roskiinmenevien kirjojen sivuista, kovista kansista ja lukunauhoista. Työvälineinä olivat mattopuukko, sakset, viivotin, paperiliima ja nitoja. Sivuista leikkasin sentin levyisia eripituisia suikaleita, jotka pyöritin rulliksi tähden, kukan tai sydämen muotoon. Lukunauhoista tulivat ripustuslenkit. Kansista syntyi latvatähti, johon kiinnitin pienen patterivalosarjan nitojan avulla. Osan koristeista värjäsin punajuuripurkin liemeen, kylmään kahviin tai teehen kastamalla.

Höngi hintatarraan
Ostokset ja asiointi
Lahjoista hintatarran saa parhaiten irti hönkimällä tarran alle ja irroittamalla sitä pikkuhiljaa. Tarrapinta irtoaa lämpimän hengityksen avulla, eikä tarrapinnasta jää jälkeäkään jäljelle!

Vauvan peiton lämmitys
Vauva
Jos vauvan peitto on kylmä yösyötön jälkeen, istu peiton päällä syötön ajan, jolloin vauvan on mukavampi nukahtaa lämpimän peiton alle syötön jälkeen.

Hiusharjan putsaus imurilla
Kauneus ja terveys
Hiusharjan piikkien välit puhdistuvat pölystä ja kuivashampoojäämistä helposti imurilla. Irrota vain imurin suulakkeet ja käy harja läpi painaen imurin putkea kohti hiusharjan pohjaa.

Pipot käyttöön
Ekoniksit
Ison pipon voi pujottaa polkupyörän satulaan istuinsuojaksi.

Verotusmuistisääntö
Ostokset ja asiointi
Jos joskus meinaa unohtua, miten brutto ja netto nyt menikään, niin helppo muistisääntö on: Brutto byrokraateille ja netto jää näppeihin.

Pöytäjääkiekon kiekko kateissa?
Lapset ja leikit
Puuttuuko pöytäjääkiekkopelistä kiekko. Pantteri-makeisesesta saat hyvän kiekon peliin.

Koreat korkokengät
Pukeutuminen
Korkokenkien korot voi koristella pujottamalla niihin sormuksia. Ole tarkkana, että sormukset ovat oikean kokoisia, etteivät ne tipahda pois.

Villatäkki alimmaisena peitteenä
Kauneus ja terveys
Paleltaako öisin, etkö saa nukuttua, näetkö painajaisia? Jos käytät useampaa peitettä, katso, että villatäkki on alimpana peitteenä. Pystyt lämpimänä ja nukut hyvin aamuun asti.

Pakettikortit joululahjoihin
Käsityöt ja askartelu
Säästä vanhat joulukortit ja muut postikortit.  Saat somia pakettikortteja leikkaamalla niistä mukavat, aiheeseen sopivat kuvat omaan lahjaasi.

Kirjekuori biojätepussista
Ekoniksit
Uudesta biojätepussista 30 x 22 x 12 cm saat hyvän kirje- tai pakettikuoren.  Ja vastaanottaja voi käyttää vielä jätepussina.

Kadonnut sukka
Kodinhoito
Laita toinen sukka toisen sisään pesukoneeseen, niin molemmat sukat ovat tallessa.

Glitterkoristeille pitkä elämä
Käsityöt ja askartelu
Onko sinulla kaunis talvinen koriste, vaikka ovikranssi, joka on koristeltu kimaltavalla glitterillä?\nVoit estää kimalteen leviämisen joka paikkaan suihkuttamalla koristeeseen hiuskiinnettä kauttaaltaan. Hiuskiinne kiinnittää glitterin mainiosti, ja pitää koristeen kauniina pitkään. Myöskään turhautuminen ei enää iske, kun siivoaminen helpottuu.

Modeemijouluvalot
Ekoniksit
Jos kotonasi vilkkuu modeemi tai reititin, muunna se jouluvaloiksi. Askartele, neulo tai virkkaa laitteen ympärille jouluinen varjostin materiaalista, jota kotona jo on paperista, kartongista, kankaasta tms. Lamppujen kohdalla voi olla vaikkapa ikkunanmuotoiset aukot.

Luistavatko vaatteet lattialle?
Pukeutuminen
On olemassa erittäin liukkaita vaateparsia, joita ei millään saa pysymään henkarilla. Onneksi löytyy vaikka minkä näköisiä ja kokoisia pyykkipoikia avuksi. Niiden avulla vaate pysyy kuten pitää, ja ei jätä rumia jälkiä myöskään.

Enkeli sulkapalloista
Käsityöt ja askartelu
Tee edesmenneistä sulkapalloista kivoja enkeleitä: Pääkoriste on leikattu kuusennauhasta, letit pakkausnarusta, kaulakoru ohutta rautalankaa ja helmiä.

Matkarasia pienille koruille
Kauneus ja terveys
Pienet korut hukkuvat helposti meikkipussiin tai laukkuun. Ota tyhjä muovinen hammastikkurasia ja laita korvakorut, sormukset tai kaulakorut sinne ja paina kansi kiinni.

Peurojen torjuntaa sukkahousuilla
Piha ja mökki
Mökin kasvimaalla peurojen herkkua olivat porkkanoiden, punajuurienja muiden viljelysten varret. Herkuttelu loppui, kun rakensin aidan käytetyistä sukkahousuista. Kaksi- taikolme \lankaa\ ja peurat pysyivät poissa. Nyt kun alat kerätä, keväällä on sopiva varasto aitaa varten.

Ekologinen liukkaudentorjunta
Piha ja mökki
Suojakelillä piha tulee usein liukkaaksi kuin luistinrata. Kun sitten pakastaa, haravoin lehtiharavalla aurauspenkasta lunta jään päälle ja kastelen lumen kastelukannulla.\nLumi jäätyy kiinni ja liukkaus on poissa.

Pitoa kävelysauvoihin
Ulkoilu
Kuntoradoilla kuluu ja irtoaa kävelysauvojen piikkejä aika nopeasti. Kun piikki irtoaa, ruuvaa tilalle tukeva parin sentin ruuvi. Kestää pitkään ja pitää radalla riittävän hyvin.

Salasanat lapsilta
Tekniikka
Alle kouluikäiset lapset ovat mainioita salasanageneraattoreita. Kun pyytää hassuja sanoja, lapsen mielikuvitus ja omintakeinen logiikka tuottavat salasanoja, jotka ovat aikuisille yhtä aikaa vaikeita murtaa ja helppo muistaa.

Vähemmän käryä
Ruoka ja juhlat
Muffinsipellillä paistaessa loppuvaiheessa ei taikina riitä kaikkiin koloihin, joten leikkaan leivinpaperin tyhjien kolojen päälle siksi ajaksi, kun muffinsit paistuvat, jotta ei tyhjät kolot käryä uunissa.

Uutta pitoa kuluneisiin tossuihin
Pukeutuminen
Jos vanhojen jumppatossujen pohja on kulunut jo liian liukkaaksi, palauta niihin pito raastamalla kengänpohjaa juustoraastimella. Parhaimman tuloksen saat raastimen ns. piikikkäällä osalla.

Vinkki hampaannarskuttajalle
Kauneus ja terveys
Kun en raaskinut ostaa yörautaa, mikä olisi estänyt hampaiden narskuttamisen, niin kokeilin vaihtoehtona seuraavaa: Rentoutin posket ja leuat suun ulkopuolelta ennen nukkumaan menoa sähköhammasharjalla, joka ei ollut enää hammasharjauskäytössä. Samaa on käytetty puheterapeutilla, kun on tarvinnut aktivoida asiakkaan suunympäristölihaksia. Kokeilussa!

Jätekamppeista nenäliinoiksi!
Ekoniksit
Vanhat hyväkuntoiset t-paidat ja vastaavat kannattaa tietysti kierrättää niille tarkoitetuissa keräyspisteissä. Mutta mitä tehdä vähän rispaantuneille ja \n ei-kierrätyskelpoisille paidoille ja muillekin puuvillatekstiileille? Ota sakset käteen ja leikkaa ne noin 10*10 cm paloiksi, ja käytä vaikka nenäliinoina tai johonkin muuhun pyyhintään. Parempi sekin kuin suoraan vaan nakata mäkeen!

Paras pussinsulkija
Ruoka ja juhlat
Pussinsulkijat ovat usein hankalia ja hitaita käyttää. Paljon näppärämpi keino on kiepauttaa avatun pakastekasvispussin tai murustelevan sipsipussin suu rullalle ja nipsauttaa pyykkipoika reunaan pitämään se kiinni. Todella helppoa ja paras niksi ikinä, laatikot pysyvät puhtaana ja herkut pölyttömänä!

Pysyvä haavasidos eläimelle
Lemmikit
Jokainen lemmikinomistaja varmaan tietää ongelman kun haavasidokset ei pysy, kiristävät, puristavat tai tarttuvat liikaa kiinni. Ihmisten kinesioteipillä saa sidokset pysymään paikallaan, ei purista eikä kiristä kun ei kiristä teippiä kiinnittäessä haavasidosta. Joustaa eläimen liikkeen mukana ja lähtee hyvin karvasta irti tarttumatta liikaa.

Vaatekaappi raikkaaksi
Kodinhoito
Älä heitä laukun tai vastaavan mukana tulleita kosteutta imeviä pusseja pois. Heitä ne mieluummin vaatekaapin hyllyille pintojen väliin. Pussit imevät kosteuden ja vaatteet pysyvät raikkaina!

Tuorekelmua muuttokaappien ympärille
Sisustus ja remontointi
Muuttolaatikoissa ovet pyrkivät avautumaan tai hyllyt liukuvat ulos. Teipeistä jää jälkiä ja naruja on hankala solmia. Käytä suojaamiseen Pirkka-tuorekelmua. Kelmu on erittäin halpa suoja. Sitä voi kiertää koko lipaston ympärille ja samalla se suojaa pölyltä ja pieniltä naarmuilta. Parasta on helppo irroitus muuton jälkeen. Ei jää yhtään liimajälkeä. Muuttoyritykset kiittävät hyvää valmistelua.

Piparkakkutalo
Ruoka ja juhlat
Piparkakkutalon seinien yhteenliittäminen voi olla vaikeaa ja sulatetun sokerin kanssa työskennellessä voi polttaa sormensa. Rakenna piparkakkutalo piparkakkutaikinasta paistetuilla pienillä paloilla kuin tiilitalo. Kokoamiseen käy sokerikuorrutukseenkin kelpaava tomusokerista ja valkuaisesta tehty seos. Seinät ovat jo sinällään valmiita ilman lisäkoristeita ja sitten vain katto päälle ja ikkunat ja ovet paikoilleen.

Kierrätyslahjat
Ekoniksit
Erilaisten lahjojen hankkiminen tuottaa joskus päänvaivaa, etenkin kun tuntuu, että kaikkien nurkat ovat täynnä tavaraa. Iske kaksi kärpästä yhdellä iskulla: Varaa kori, kassi tai laatikko, mihin keräät kotoasi kaikki ne tavarat, kirjat, jne., mitä et itse enää tarvitse, mutta joista tiedät toisen ilahtuvan. Tästä on helppo etsiä lahja seuraavalla kerralla ja saat myös omaan kotiisi tilaa. Esimerkiksi kirjan kylkeen voi hankkia vielä suklaarasian ja paketti on valmis!

Osoitemuistio joulukorteille
Muut
Ennen kuin postitat joulukortit, levitä ne pöydälle niin, että kaikkien osoitteet näkyvät ja nappaa kuva. Ensi jouluna osoitteet löytyvät kuvagalleriasta.

Lettutaikina nopeasti
Ruoka ja juhlat
Smoothieblenderillä teet maailman nopeimman lettutaikinan. Blenderikippoon kananmuna, jauhot, maito ja vähän suolaa. Sekoitus koneella muutama sekunti ja taikina on valmis.  Kiposta on helppo kaataa \ntaikinaa pannulle. Taikinasta tulee n. 5 lettua. Kippo on helppo pestä. Vettä vaan sisään ja taas pyöräytys koneella. Huuhtelu hanan alla ja se on siinä.

Sula rasva
Ekoniksit
Jos lihaa pannulla paistaessa tulee liikaa sulaa rasvaa, valuta se tyhjään munakennoon. Imeytyy hyvin, eikä sotke roskista.

Selluliittihierojan uusiokäyttö
Kodinhoito
Löysin vanhan selluliittien hierontaan tarkoitetun nyppyläharjan. Erinomainen villalankamaton harjailuun mattotelineellä. Roskat sinkoilevat pohjasta eivätkä nyppylät revi nukkaa. Lisäksi vaan tamppausta.

Pyykkipoikapussinsulkija
Ruoka ja juhlat
Mm. tee-, sipsi-, ja jauhopussit pysyvät kätevästi kiinni pyykkipojilla. Kaapit pysyvät puhtaana ja ylimääräiset pyykkipojat käytössä.

Narukerät kuriin
Käsityöt ja askartelu
Tarvitset talouspaperirullan hylsyn ja  pätkän sukkahousun sääriosaa. Ota narunpää kätesi alle hylsylle ja keri naru vyyhdeltä napakaksi keräksi. Vetäise sukkahousun pätkä kerän päälle ja poista hylsy. Naru juoksee kerän sisältä iloisesti sotkeutumatta viimeiseen metriin ja keräkopassa kerät viihtyvät sulassa sovussa purkautumatta.

Näppärä pillipidike pompulasta
Ruoka ja juhlat
Haluaisitko nauttia virkistävää juomaa pillillä, mutta pilli pomppii jatkuvasti pois juomasta tai uppoaa pullon sisälle? Kietaise pompula pillin ympärille ja pullon suulle, niin pilli pysyy hyvin paikoillaan. Näin voit nauttia juomasta, eikä sinun tarvitse pidellä pilliä erikseen paikoillaan!

Kumihanskat pukemiseen
Pukeutuminen
Pidän sukkahousulaatikossa aina kertakäyttöisiä kumihanskoja. Ennen sukkahousujen tai stay-uppien pukemista laitan hanskat käteen, ja säästyn kynsien rikkomilta sukkiksilta. Kumihanskat seuraavat myös matkalle mukaan.

Matkalaukkuun paikka tuliaisille
Matkustus ja liikenne
Laita matkalaukkuun pakkausvaiheessa kotimaasta ostettu paketti wc paperia. Saat lomalle käyttöön parempaa wc paperia kuin hotelleissa oleva paperi on,  ja tuliaisille on tilaa matkalaukussa kotiin päin matkustaessa.

Reseptit puhelimesta
Ruoka ja juhlat
Luo puhelimen aloitusnäytölle kansio resepteille. Kun löydät netistä uuden ruokaohjeen, voit lisätä sen kansioon. Ohje on helppo tarkistaa puhelimesta kaupassa tai ruokaa laittaessa.

Valesuklaarasia
Ruoka ja juhlat
Kun joulusuklaat on syöty, tekee mieli siirtyä terveellisempään vaihtoehtoon. Mikä sen parempaa kuin täyttää tyhjä konvehtirasia kaikella terveellisellä!

Patterien kierrätys
Muut
Patterien napojen teippaaminen  kierrätykseen vietäessä on aikaa vievää työtä. Laita patterit kelmuun vierekkäin kuin alkuperäispakkauksessa niin saat tehtyä työn nopeammin.

Vauvan tumput pysymään
Vauva
Vauvalla ei meinannut pysyä tumput eikä sukat käsissä. Tässäpä niksi siihen. Ompele ohuesta trikookankaasta kaksi pussukkaa ja ompele ne käsin taikka koneella kiinni hihansuihin. Näin pysyy tumput kiinni eikä vauva raavi naamaansa.

Helppo ovisiivous
Kodinhoito
Saat ovet helposti puhtaaksi käyttämällä ikkunapesintä ja lastaa pesuaine veteen kostutetulla pesimellä ovi pyyhitään kauttaaltaan ja lastalla vedetään joko pitkittäin tai poikittain  ei tule raitoja eikä rätin jälkiä ja jos vielä laitat sanomalehden oven alle ei tule tipan tippaa lattiallekkaan. Nopeaa ja helppoa.

Muovinkierrätys ja vedensäästö
Kodinhoito
Esim. Rahka- ja jogurttipurkit tulisi puhdistaa ennen kierrätykseen viemistä, koira hoitaa purkkien puhdistuksen mielellään ja vettä säästyy.

Onnittelutekstitarrat uusiokäyttöön
Käsityöt ja askartelu
Kun olet kortteja askarrellessasi liimannut onnittelutarrasi korttipohjiin, ei kannata heittää tarra-arkkia roskiin. Jäljelle jääneet, tyhjät onnittelutekstit voi myös käyttää. Leikkaat vain kyseisen tekstin irti ja irroitat varovasti tarran, jonka sitten liimaat mieluiten tummapohjaiseen korttipohjaan. Persoonallinen teksti on valmis!

Chilin käsittely
Ruoka ja juhlat
Jos haluat poistaa siemenet chilistä ilman että chilin polte tarttuu sormiin, halkaise chili ja poista siemenet ja kalvot pikkulusikan avulla. Jos taas haluat vahvaa chilinmakua, älä poista siemeniä ja kalvoja.

Paras heijastin kautta aikojen
Ulkoilu
Missä heijastin näkyy parhaiten? No päässä tietenkin! Se heijastaa aivan joka suuntaan, eikä tarvitse miettiä kummalle puolelle takkia ne kauniit, pienet yleisessä käytössä olevat heijastimet panisi. Ompele siis heijastinkankaasta tavallisen piposi päälle ylimääräinen kerros, niin saat sekä lisälämpöä että rutkasti lisää turvallisuutta syksyn pimeisiin iltoihin. Lisäksi heijastinpipo on erilainen kuin toistaiseksi monella muulla vielä ja se voi olla persoonallinen, sillä voit leikata kankaaseen omia kuvioitasi. Muista kuitenkin, että mitä vähemmän leikkaat heijastinkankasta, sen paremmin näyt muille.

Dans skor som inte fungerar
Muut
Finns det något värre än att ha skor på sig som inte glider då man är på dans. Detta kan avhjälpas enkelt med att man sätter en bit målartejp under fotsulan, inte under hälen för då har man inget fäste längre. Tips även till dom som idkar Lavis-dans om man använder gymnastikskor.

Etiketin irrotus lasipurkista
Ruoka ja juhlat
Eikö lasisesta kierrätyspurkistasi irtoa etiketti? Ota avuksi keraamisen lieden puhdistusraappa ja työnnä sillä lionnut etiketti irti. Ja eikun uutta joulusinappia tms. taas purkkiin!

Jätteiden kierrätys
Kodinhoito
Keittiöni jätekaapissa on vain vähän tilaa roskien kierrättämiseen.  Niinpä ostin kirpparilta Ikean kenkä- säilytyslokerikkoja. Ensin tapetoin sopivalla tapetilla jääkaapin viereisen seinämän ja ruuvasin sitten \nlokerikot siihen kiinni. Kerään niihin kierrätysmuovin , pahvit , muovipusseja ja lasia.

Vahakankaan säilytys
Kodinhoito
Vaihdatko keittiönpöydälle vahakankaan sesongin mukaan? Vahakangas menee huonoksi laskostettuna. Rullaa pöytäliina harjanvarren ympärille:  vahakangas pysyy siistinä ja harja mahtuu pieneen tilaan ja pysyy hyvin pystyssä esim. vaatehuoneen nurkassa.

Mozzarellat siivuiksi
Ruoka ja juhlat
Viipaloi mozzarella pallo munanleikkurilla niin saat helposti siistejä viipaleita.

Silitysongelmiin helpotusta
Kodinhoito
Pieni kaitaliina siliää tosi helposti kun laitat sen sijauspatjan ja patjan väliin ja unohdat sen sinne seuraavaan suursiivoukseen saakka. Toimii erinomaisesti myös vaikeasti siliäviin poppanaliinoihin.

Kestokynttilä
Käsityöt ja askartelu
Kun olet polttanut pyöreän pöytäkynttilän loppuun, niin että siitä on vain ulkokuoret jäljellä ja keskusta ontto, laita sinne palamaan tuikku. Näin saat käytettyä kynttilää kauemmin.

Pidä pöytäliina puhtaana
Sisustus ja remontointi
Leikkaa vanhasta kerniliinasta sanomalehden kokoinen pala, ja lue sanomalehti sen päällä. Sitten vain lukemisen jälkeen viikkaat sen seuraavaan kertaan.

Lähes ilmainen leikkikauppa
Lapset ja leikit
Tein lapsille leikkikaupan. Pesin ruokapakkauksia käytön jälkeen, liimasin jugurttipurkkien kannet ja maitopurkit kiinni. Ostin tarkoituksella mm. pieniä maitopurkkeja, muroja minipaketeissa, pikkujugurtteja. Näin saatiin kivoja ruokia kauppaleikkiin. Säästettiin karkkilaatikoita, karkkipapereita, tehtiin tikkareita tikusta ja massapallosta ja tikkarin paperi päälle. Leikki oli huippusuosittu, kun sai ostaa oikeaa ruokaa. Oli myös hauska seurata miten toinen lapsi osti kaikkea järkevää ja toinen haali herkkuja. Tavarat oli helppo heittää kierrätykseen, kun leikki ei enää innostanut. Lapset voivat myös itse ideoida uusia tuotteita kauppaan. Hyvä idea myös mummolaan, yllätä lapsenlapsi mummolan kaupalla.

Sääsuoja turvakaukalolle
Lapset ja leikit
Arjen oivallus viidennen lapsen kohdalla: koululaisen neuleponcho sopii täydellisesti vauvan turvakaukalon päälle. Tuo sopivasti hengittävän sääsuojan talven tuiskuissa. Pääaukko kantokahvan kohdalle, niin ei ote lipsu ja voit kurkata vieläkö vauva nukkuu.

Jouluinen kierrätysvinkki
Ekoniksit
Joulun aikaan keittiössä syntyy paljon erilaista jätettä. Käytetystä (ja pestystä) peruna- lanttu- tai porkkanalaatikon isosta alumiinirasiasta saat kätevän keräysastian, johon voit laittaa esim. tölkeistä, tuikuista ja foliosta tulevat metallijätteet. Täyttyneen rasian voi kierrättää muiden metallijätteiden mukana ja maapallo kiittää!

Harjanvarren lämmitin
Käsityöt ja askartelu
Virkkaa harjan varteen villalangasta pussi, niin ei palele käsiä kun lakaiset lumet rapuilta tai terassilta. Ja siihen voi laittaa vielä koristeitakin niin näyttää vielä paremmalta.

Nopeat karjalanpiirakat
Ruoka ja juhlat
Jos haluat nauttia itse tehdyistä karjalanpiirakoista, mutta haluat tehdä pienen määrän tai haluat piirakoiden valmistuvan nopeasti, käytä valmista riisipuuroa, näin säästät aikaa ja saat juuri sopivasti puuroa.

Sipsien säilytys
Ruoka ja juhlat
Jääkö sinulta aina sipsipussista sipsejä syömättä? Laita loput sipsit pusseineen ilmatiiviiseen isoon minigrip pussiin ja näin sipsit säilyvät rapeina seuraavaan herkutteluhetkeen asti.

Sukkahousuista moneen
Lemmikit
Jos hihna on hukassa, älä huoli, sukkahousut ovat pelastus koiran ulkoilutukseen.

Lukulampun häikäisysuoja
Sisustus ja remontointi
Keittiömyssy sopii oivallisesti liian kirkkaan led-lukuvalon häikäisysuojaksi.

Satusiivous
Kodinhoito
Koko perheen voimin koti siistiksi: Lapset valitsevat teeman ja hahmot, ja vanhemmat täysillä mukaan! Zombit moppaa ja Lurkit imuroi!

Selkä jumissa
Kauneus ja terveys
Sujauta lämpötyyny ohueen jumppapussiin, laita selkään ja säädä narut mukavalle korkeudelle.

Kätevät kuntosalihanskat
Pukeutuminen
Osta nippu edullisia kankaasta valmistettuja puutarhakäsineitä, joissa on kämmenpuolella näppylät. Kätevät kuntosalilla,hyvä tartuntapinta ja voit pestä yhdessä pyykkikoneessa urheiluvaatteitten kanssa.

Metallilankainen valokranssi
Käsityöt ja askartelu
Hyödynnä tarpeettomaksi käyneen kierreselkäisen kalenterin metallilankakierre askartelemalla siitä valolankakranssi. Avaa kalenterin kierteen avoin reuna osittain ja pujota paperisivut pois. Oikaise lanka suoraksi niin, että sivuja koossa pitäneet lenkit jäävät edelleen mutkalle. Kierrä oiottu lanka kranssille. Voit käyttää parikin lankaa, niin saat kranssista muhkeamman. Lopuksi kierrä kranssin ympärille esimerkiksi led-valolanka.

Mummokärryt kuntoon
Muut
\Mummokärryissä\ useimmin pettää pyörät. Ei kummiskaan kannata sitä kangasosaa heittää roskiin. Itse tein niin, että sujautin sen mummokärryn kangasosan halpojen kaljakärryjen päälle. Siitäkin hyvä, että kun on taitettava, niin mahtuu nätisti pienempiinkiin säilytyslokeroihin laivalla.

Koristeiden ripustus ikkunaan
Käsityöt ja askartelu
Joulun ja muidenkin koristeiden ja valojen ripustaminen ikkunaan on usein hankalaa.  Kiinnitä sopivaan ripustuslankaan tiukasti lyijykynän pätkä, avaa sisäikkunan ja laita lyijykynä sopivaan kohtaan, jolloin lanka jää sisäpuolelle. Sitten vaan sisäikkuna kiinni ja ripustelemaan!

Ei ole enää ruuvit löysällä
Sisustus ja remontointi
Ovenkahvoissa ja muuallakin ruuvit löystyvät ärsyttävästi, mutta siitä voi tehdä lopun ekologisin kotikonstein ilman kalliita liimoja ja muita teknokemian tuotteita: Irrota ruuvi. Sulata pieni määrä sokeria. Dippaa ruuvi sulassa sokerissa. Kierrä paikalleen. Kun sokeri jäähtyy, ruuvi pysyy visusti kiinni.

Ekologinen lahjapaketti
Ekoniksit
Ompele vanhoista jouluverhoista tai pöytäliinoista pusseja, nauhat vaikka silkkinauhasta. Näin säästyt jouluaaton paperiroskalta ja muovinaruilta, kun samoja pakettipusseja voit käyttää vuodesta toiseen. \nVanhat kankaat tai kukkaverhot toimivat myös synttärilahjan paketoimisessa.

Apukäsi narusta
Pukeutuminen
Pujota pitkä lanka kotelopuvun vetoketjun nipsun reikään ja saat yksinkin vedettyä pitkän vetoketjun kiinni. Sitten vain vedät langan pois.

Sipsipussin lopetus
Ruoka ja juhlat
Kun sipsit ovat lopussa ja pohjalla on enää murusia: Leikkaa sipsipussin kulmaan reikä, josta sipsin muruset on helppo kaataa suuhun.

Vauvalle sosetta muffinssivuokiin
Lapset ja leikit
En löytänyt jääpalarasiaa niin pakastin vauvansoseet paperisissa leivosvuoissa. Annoin soseen jäähtyä, annostelin vuokiin ja laitoin lautasella pakastimeen. Jäätyneet sosemuffinssit nostelin isoon rasiaan. Sulatan jääkaapissa kahvilautasella tai mikrossa.

Karjalanpiirakat nopeasti ja helposti
Ruoka ja juhlat
Karjalanpiirakoita tehdessä laita puuro pursotuspussiin. Näin saat annosteltua helposti oikean määrän täytettä ja säästyt lusikoiden kanssa arkartelulta.

Lahjapaperi piirustuksista
Ekoniksit
Kääri lahjat lasten piirustuksiin. Ei tarvitse aina ostaa lahjapaperia. Pääset samalla eroon lukuisista piirustuksista. Lapset mielellään luovuttavat omia töitään lahjapaketointiin ja lahjan saaja ilahtuu! Kuvassa isänpäivälahja käärittynä pojan piirustukseen!

Tunnelmaa mukaan
Ulkoilu
Ota kynttilä mukaan pimeisiin talven iltoihin, kun istut kavereiden kanssa kaupungilla tai puistossa. \nLämpökynttilää on helppo kuljettaa mukana suljettavassa lasipurkissa. Esimerkiksi Piltti-, Bona- ja kastikepurkit ovat käteviä kuljettaa. \nMuista siivota jäljet!!

Kaada juomasi lasiin loiskumatta
Ruoka ja juhlat
Olet janoinen ja haluat ottaa jääkaapista avaamattoman Pirkka-mehupurkin. Kaadat mehua lasiin, ja mehu ei ikinä tule lasiin loiskumatta  täydestä purkista. Kun avaat mehupurkkisi, niin tee purkin avattavan puolen toiseen päätyyn reikä puukolla, niin mehu tulee helposti purkista lasiin loiskumatta.

Munakellon kanssa suihkuun
Muut
Teinillä oli tapana viihtyä suihkussa puolisen tuntia. Nyt hän asettaa munakellon soimaan merkiksi, kun on aika lopetella suihkua. Vettä säästyy!

Herätyskellon kanssa saunaan
Vauva
Minulla katoaa saunassa ajantaju. Otan kerrostalon saunavuorolle mukaan herätyskellon ja asennan sen soimaan, kun on aika mennä suihkuun.

Putipuhdasta tiskikoneella
Kodinhoito
Tiskiharjan harjakset ottavat helposti väriä pestävistä astioista. Putipuhtaan harjan saat pesemällä sen astianpesukoneessa muun tiskin joukossa.

Puolita pahvilautanen
Ekoniksit
Roskaa syntyy liikaa. Pahvilautasen voi kätevästi puolittaa, jos kaksi henkilöä syö täytekakkupalaa. Kummallekin tulee oma persoonallinen pahvilautanen

Hammaslangasta kampalangaksi
Kauneus ja terveys
Kamman piikkien väleihin kertyy kaikenlaista likaa ajan saatossa. Pelkällä vedellä sitä ei meinaa saada puhtaaksi. Mutta ota hammaslanka, mieluiten valmiiksi pingotettu, ja pyyhi sillä kamman välit puhtaaksi.

Yrttiruukut tehokäyttöön
Ruoka ja juhlat
Tuoreet ruukkuyrtit tuoksuvat ja maistuvat ihanalta! Monesti kuitenkin käy, että yrtti alkaa nuutua ja kuivaa loppuaan kohti. Älä heitä sitä pois, vaan leikkele loput lehdet sekä varret silpuksi. Anna kuivua lautasella huoneenlämmmössä ja käytä maustamiseen.

Koristele heijastimesi
Muut
Saat heijastimesta yksilöllisen ja hauskan näköisen, kun pujotat sen nauhaan helmiä.  Valitse vaikka vaatteisiisi sointuvat helmet!

Helpotusta hautuumaakäynneille
Muut
Hautakynttilöiden sytyttäminen tuulessa ja tuiskussa on usein hankalaa. Sytytä kynttilät jo kotona ja kuljeta hautausmaalle lyhdyn sisässä tai vaikka sinkkiämpärissä.

Ampu tulee
Kodinhoito
Minulla on saunassa vaikeuksia saada vesi osumaan kiukaalle. Nykyään ammun veden lasten vesipyssyllä, osuu ihan täsmälleen!

Hyödynnä kissanhiekkapelletit
Ekoniksit
Siirryin kissoillamme  käyttämään kissanhiekan sijaan puupellettiä. Tavallinen lämmityspelletti on edullista. Ja kun lämmitän puuhellaa tai takkaa, poltan kuivat pelletit ja kakkapapanat niissä paperiin käärittynä.

Flunssa-apuri
Muut
Jos yskä ja kurkun kutina häiritsee yöaikaan, tee ennen nukkumaanmenoa flunssankarkoitusjuomaa. Keitä vettä ja lisää hunajaa, sitruunaa ja Echinaforce-tippoja. Laita termariin ja jätä yöpöydälle. Juoma säilyy lämpimänä yön yli ja siitä on helppo ottaa huikkaa keskellä yötä, kun yskäkohtaus tulee, eikä tarvitse nousta sängystä teetä keittelemään!

Lehden nitojaniitit auki
Käsityöt ja askartelu
Kuulakärkikynä on oivallinen käyttää lehtien nitojanniittien availuun. Napsauta vain säiliö sisään ja taivuta niitti auki kynän päässä olevalla reiällä. Niitin saa kätevästi takaisin kiinni toimimalla päinvastoin.

Kestojoulukuusi frisbeegolf-korista
Ruoka ja juhlat
Frisbeegolfkorista saa modernin joulukuusen. Ripusta oksille kuusenkoristeita tai tee vaikka pipareista joulukalenteri. Samalla ratkeaa tilaavievän korin talvisäilytyspulma.

Monikäyttöinen popsocket
Muut
Mikäli sinulla on aina puhelin ja huulirasva mukana, tässä oiva niksi kulettaa molempia helposti mukana.\nTarvitset: Kaksipuoleista teippiä, puhelimen, pyöreänmuotoisen purkkihuulirasvan. Leikkaa palanen teippiä ja laita se huulirasvapurkin pohjaan. Liimaa huulirasva puhelimesi takakanteen haluamaasi kohtaan, ja olet valmis.

Keskuspölyimurin puhdistus
Kodinhoito
Keskuspölyimurin puhdistus sujuu nopeasti, kun olet sujauttanut leipomomyssyn suodattimen ympärille. Säiliön puhdistuksen yhteydessä otat vain myssyn pois ja uusi tilalle!

Lasten helpot lapaset
Lapset ja leikit
Lasten villasukat toimivat hyvin pikkulasten lapasina. Saat pienet sukat jatkokäyttöön tai mikäli et osaa neuloa peukaloa, voit neuloa vain sukkia!

Sadetakista pukupussi pikkujouluasulle
Pukeutuminen
Pikkujouluihin lähdössä syysmyräkän päivänä eikä pukupussia löydy mistään? Heitä ripustimella roikkuvan juhla-asun tai puvuntakin suojaksi sadetakki. Jos sää on sateinen, saat sadetakista suojan itsellesi pikkujoulujen jälkeen.

Joulukuusivideo
Ruoka ja juhlat
Jos sinulla ei ole varaa ostaa joulukuusta, tee virtuaalinen joulukuusi. Nauhoita vaikka torilla olevaa valoin koristeltua joulukuusta 8 tuntia ja esitä sitten video kotona isolla televisiolla. Saat ekologisen joulukuusen, joka ei tuhoa maapallon hiilinielua, eikä roskaa ympäristöä. Videon voit esittää joka päivä ennen joulua ja rauhoittua kaiken hälinän keskellä. Oman joulukuusivideosi saat kopioida tuttaville lahjaksi.

Sekoita jauhot purkissa
Ruoka ja juhlat
Taikinan kuivat ainekset saat tasaisesti ja pölisemättä sekoitettua mittaamalle ne kannelliseen pakasterasiaan. Mittaa ainekset astiaan, laita kansi kiinni ja ravista.

Läpivalaise juokseva margariini
Ruoka ja juhlat
Juoksevasta margariinipullosta ei näe, minkä verran rasvaa jäljellä. Valaise pulloa taskulampulla niin näet sisällön määrän hyvin.

Joulukalenteripalapeli
Käsityöt ja askartelu
Tuliko syötyä suklaajoulukalenteri etukäteen? Ei hätää, voit tehdä kalenterista kivan palapelikalenterin. Poista muovi sisältä ja leikkaa etuosa irti. Revi luukut varovasti irti tai leikkaa ne saksilla. Laita luukut esimerkiksi tyhjään pilttipurkkiin. Kiinnitä kalenterin etuosa seinälle. Etsi purkista oikean päivän luukku ja aseta se paikoilleen kuvaan vaikka sinitarran avulla.

Pahviputkikuusi
Muut
Elmukelmusta ja foliosta jää loputtuaan tukevat pahviputket. Niistä oli helppo tehdä kuusi. Yksi putki purkkiin pystyyn tukevasti ja kuumaliimalla loput vaakatasoon. Vanhoista joulukoristeista pallot ja valot ja siinä valmis joulukuusikynttelikkö ikkunaan. Samalla kierrätystä.

Parasta ennen
Ruoka ja juhlat
Leikkaa viimeinen käyttöpäivä irti leikkelepaketista ja laita leikkeleiden mukana säilytysastiaan.

Kuomien merkitseminen
Pukeutuminen
Personoi Kuoma-kengät omalla merkillä, niin ne pysyvät tallessa ja menevät oikean omistajan jalkaan helposti ja lapsikin tunnistaa. Kengän varressa takana on lenksu, johon voit pujottaa nauhalla oman merkin. Helmen, timantin tai ihan vain rusettinauhan.

Pienen pyykkimäärän kuivausteline
Kodinhoito
Vähän pyykkiä ja tila kortilla? Käännä keittiöjakkara ylösalaisin ja ripusta pikkupyykit rapuille ja tukipuille.

Pussinsulkija housuhenkarista
Ruoka ja juhlat
Vajaan pussin sulkeminen onnistuu helposti ja ilmaiseksi housuhenkarista otetulla nipistimellä. Henkareita saa maksutta kaupoista. Leikkaa tai sahaa nipistin irti, ja sen mukana pätkä sitä nipistimen läpi kulkevaa tankoa. Yhdestä henkarista saa aina kaksi hyvää pussinsulkijaa.

Vauvalle viihdykettä
Lapset ja leikit
Täytä tyhjä 0,5 litran limupullo kuivalla riisillä, herneillä tai pavuilla noin kolmasosa, sulje korkki tiivisti, ja teippaa vielä kunnolla korkin pää hyvällä teipillä, ettei korkki lähde irti. Anna vauvan ravistella ja ihmetellä!

Konetiskitabletit pois alakaapista
Kodinhoito
Syövyttävät ja vaaralliset, karkinnäköiset konetiskitabletit saa pikkulapsilta turvallisempaan paikkaan tiskipöydälle tai työtasolle. Laittaa ne vain kauniiseen peltipurkkiin, niin on ilo katsella.

Kasvovesi viileänä
Kauneus ja terveys
Säilytä kasvovettä jääkaapissa. Tuntuu ihokin raikkaammalta, kun kasvovesi on viileää.

Sukkahousujen säilytykseen
Sukkahousuniksit
Onko sinulla paljon sukkahousuja, ja kiireessä vaikea löytää ehjiä?  Tee sukkahousuista kätevä sukkahousujen säilytyspussi: Lajittele ehjät  sukkahousut, ja laita ne rullina toiseen sukkahousun lahkeeseen. Laita toiseen lahkeeseen hajalliset sukkahousut.  Leikkaa sukkahousu\pussin\ jalkaosiin lovet, niin saat kätevästi otettua sukkahousut joko puettavaksi tai toisesta lahkeesta Pirkka-niksien toteutukseen.

Ekoteko paperipussilla
Ekoniksit
Kerää kartongin keräykseen sopivat maitotölkit ynnä muut pakkaukset litistettyinä paperipussiin ja vie kartonginkerysastiaan koko pussi. Pussi on juuri sopivan kokoinen työntää aukosta sisään.

Helpotusta ikkunan raappaamiseen
Muut
Pistä suihkepulloon tuulilasinpesunestettä ja kun suihkautat ainetta jäiseen ikkunaan, raappaaminen käy helposti.

Juuresharjalla puhdasta
Kodinhoito
Minulla ei ollut kerran karhunkieltä siivotessani ja huomasin, että pöydällä oli pinttynyttä likaa, sitten keksin käyttää juuresharjaa. Aivan loistava pitää käsissä kahvasta ja jos harjaksilla ei kököt lähde pinnoilta, niin sillä muoviosalla ainakin lähtee.

Paidan tuulettumaan ikkunasta
Pukeutuminen
Jos paitasi kaipaa tuuletusta ja asut parvekkeettomassa asunnossa, laita naru tai rautalanka henkarin ympärille ja laita sitten vaate ikkunasta ulos. Laita ikkuna kiinni jättäen narun toinen pää sisäpuolelle, jolloin ikkunankarmi pitää narusta tiukasti kiinni. Ja raikasta tulee!

Laatta-alusta tarjoiluille
Ruoka ja juhlat
Ylioppilasjuhlat, syntymäpäivät, rippijuhlat ja muut kekkerit, missä täytekakut, voileipäkakut ja muut herkästi pilaantuvat ruoat seisovat tuntikausia, menevät helposti pilalle. Olemme laittaneet  keraamiset laatat ennen juhlia pakkaseen. Kun tarjottavat katetaan pöytään, niin laitamme kakkujen alle kylmät laatat pakkasesta ja kakut pysyvät jääkaappikylminä tunteja.

Terävät kulmat
Vauva
Leikkaa vessapaperin hylsyyn kaksi siivekettä ja teippaa hylsy pöydän kulmaan. Kävelemään opetteleva vauva välttyy päähaavereilta.

Sukkapuikko kynttiläputsarina
Ekoniksit
Sukkapuikko on todella kätevä väline, kun poistaa loppuun palaneen metallisen tuikun reunoilta jäljelle jääneet steariinit. Ei mene kauaa ja tuikkukupit saa putsattuna kierrätykseen. Älä käytä liikaa voimaa, että puikko ei tule ohuesta metallista läpi.

Pienen poljinroskiksen roskapussit koirankakkapusseista
Kodinhoito
Pienien poljinroskisten omat roskapussit ovat hyvin kalliita, kauppojen hedelmäpussit usein liian isoja. Koirankakkapussit ovat juuri oikean kokoisia poljinroskiksiin, ja usein hyvin paljon edullisempia kuin varsinaiset pienet roskapussit.

Purkkiruoka sormiruuaksi
Vauva
Jos jää yli kaupan ruokasoseita voi loppupurkkiin rikkoa kananmunan, laittaa kannen kiinni ja ravistaa niin, että aineet sekoittuvat, kaataa vaikka lautaselle ja mikroon niin kauaksi aikaa kun kypsyy, saa näppärästi ruokaisan munakkaan lapselle sormiruuaksi, eikä tule ruokahävikkiäkään!

Aamuherääminen vaikeaa
Kauneus ja terveys
Tuottaako aamuherääminen haasteita etenkin lisääntyvän pimeyden ja ilmojen kylmentymisen myötä ? Jos sorrut kellon siirtämiseen, torkuttamiseen, vedä lämpimät villasukat, kaulaliina ja villatakki päälle, niin seuraava heräämisajankohta on huomattavasti miellyttävämpi  - ei palella eikä nukuta ja lämmin sänky on helppo hylätä.

Reseptien jemma
Ruoka ja juhlat
Kirjoita lempireseptisi paperille ja kiinnitä paperit kontaktimuovilla keittiökaapinoven sisäpuolelle lähelle ruoanlaittotasoa. Sieltä reseptit on helposti löydettävissä ja luettavissa!

Lampuista joulupalloja
Ruoka ja juhlat
Älä heitä palaneita lamppuja roskiin, vaan askartele niistä joulukoristeita. Lampun voi maalata lasimaalilla, akryylimaaleilla, koristella hileellä, tusseilla, tekolumella, kiiltokuvilla tai vaikka serveteillä. Rautalangasta tai narusta ripustuslenkki.

Koirakin kierrättää
Ekoniksit
Aiemmin veimme kaiken kierrätettävän jätteen yhdellä kertaa ja se vaati autoreissun. Nykyisin otan yhden kassin kerralla ja kävelen koiran kanssa kierrätyspisteelle. Minä ja koira saamme liikuntaa eikä jätenyssäköitä kerry kotiin liikaa. Lisäksi valitsen kaupassa mahdollisimman ekologisen pakkauksen, jotta jätemäärä pienenee.

Joulukalenteri kahvikapseleista
Muut
Kahvin ystävälle aivan ihana joulukalenteri eli 24 kahvikapselia vaikkapa itselle tai puolisolle.

Nopeampi nettiyhteys
Tekniikka
Jos sinulla on hidasteleva nettiyhteys, mene nettiin jonkun suositun TV-ohjelman aikana. Netti toimii mokkulallakin nopeasti, kun toiset töllöttävät Salkkareita telkkarista :)

Kissan harjausta pulloharjalla
Lemmikit
Pitkäkarvaista kissaa on helppo harjata, kun käyttää pitkävartista pulloharjaa. Putsauksen jälkeen harjan voi jättää lattialle, niin kissa voi harjata hampaansa sillä.

Salaatinkastike sinapinjämistä
Ruoka ja juhlat
Älä heitä menemään lasista sinappipurkkia, kun se on tyhjä. Älä myöskään pese tai huuhtele, vaan lisää purkkiin oliiviöljyä, sitruunamehua, viinietikkaa ja yrttejä (basilikaa, tinjamia) sekä mausteita: pippuria ja suolaa. Sitten vain kansi kiinni ja ravista. Säilytä jääkaapissa ja ravista aina ennen käyttöä. Saat herkullisen sinappisen salaatinkastikkeen vaikka vihersalaatille.

Valo bussipysäkillä
Matkustus ja liikenne
Jos ei aamuhämärässä ole heijastavaa bussikortin taskua mukana, laita känny päälle ja anna merkki kuskille näytön loistavalla valolla.

Parhaat sisätossut
Pukeutuminen
Kaiva kaapistasi väljän kokoiset villasukat ja ujuta sukkien sisään laadukkaat, pehmeät ja muotoillut pohjalliset. Näin saat tosi mukavat ja lämpimät jalkineet esimerkiksi mökille.

Vähemmän muovipusseja
Ostokset ja asiointi
Vähennä hevi-pussien määrää laittamalla eri hedelmät punnituksen jälkeen samaan pussiin. Liimaa hintatarrat pussin kylkeen vierekkäin.

Lenkkarit työkengiksi
Ekoniksit
Lenkkarit on parhaimmat työkengät mitä tiedän. Ei haittaa, jos ne ovat juoksemiseen ja lenkkeilyyn liian kuluneet. Töihin ne ovat mainiot ja muotoutuneet jalkoihimme.

Lattianpelastajat
Kodinhoito
Laita ulkoeteisen koriin tyhjät leipäpussit, jolloin voit aina tarvittaessa ottaa ne sieltä ja laittaa ulkokenkien päälle suojiksi, kun käyt vielä hakemassa sisältä unohtamasi tavaran. Niksi on kätevä erityisesti talvella, kun on paksuja ja sidottavia kenkiä.

Tarjotin laatikonkannesta
Ruoka ja juhlat
Kun tarjotinta ei ole, on kuuma ateria helppo kuljettaa keittiöstä toiseen huoneeseen paksun laatikon kannen avulla. Käännä laatikon kansi nurin ja aseta ruokalautanen, juoma ja aterimet sen sisälle. Jos juoma kaatuu, laatikon reunat myös estävät nesteen leviämisen ja sotku on helppo pyyhkiä pois.

Ei ylimääräisiä roskia
Ruoka ja juhlat
Kun olet tehnyt valmishampurilaisen, laita se mukana tulleeseen pussiin. Näin vältät turhaa folionkulutusta.

Jakauskampa sukkapuikosta
Muut
Sukkapuikko toimii kätevästi jakauksen teossa, jos jakauskampa on hukassa.

Selleripeti
Ruoka ja juhlat
Kun ladot uunipadalle huuhdottuja sellerinvarsia, paisti ei tartu kiinni padan pohjaan.

Lämmintä päähän
Ulkoilu
Laita pipo patterin päälle, niin saat lämmintä päähän ulos lähtiessä.

Kierrätä kauniisti
Ekoniksit
Ostin kaksi Pirkka-kestokassia ja leikkasin toisen niistä keskeltä kantokahvojen välistä kahtia. Käänsin kahtia leikatun kassin päädyt vastakkain ja teippasin ne kevyesti läpinäkyvällä teipillä yhteen.  Leikkasin puolikkaiden pohjalle sopivan kokoiset pahvit tukemaan pohjaa. Laitoin yhteen teipatun kassin ehjän kassin sisään ja teippasin sen vielä reunoista yhteen.  Laitoin lokeroihin vielä käytetyt muovikassit, niin itse kassi pysyy puhtaana. Näin sain sisustukseeni sopivan kierrätyspisteen lehdille, muoville jne.

Kakkapussien hyötykäyttö
Lapset ja leikit
Onko sinulla ylimääräisiä koirankakkapusseja? Käytä niitä vauvan kakkavaippoihin! Täydellisen kokoinen, hajut pysyy sisällä ja vaipparoskis ei enää lemppaa.

Kuivuri keittiöpaperirullasta
Ekoniksit
Oli tarve saada mintun oksia kuivumaan ilmavasti. Katse osui tyhjään keittiöpaperirullaan. Ei muuta kuin saksimaan siihen muutamia reikiä joka puolelle ja sitten mintun oksat sisään rei’istä. Sitten narulla laitoin verhotangon päähän kuivumaan.

Tintin nälkä
Muut
Tee talvilinnuille helposti itse \evästä\: Lorauta pannulle rypsiöljyä ja lisää kaurahiutaleita iso keko. Sekoittele niin, että öljy vähän kuumenee ja imeytyy hiutaleihin.  Jäähdytä hetki ja vie lintulaudalle. On edullisempaa kuin kaupan ruoka eikä tule \roskia\. Häviää nopeasti parempiin suihin.

Rapeat itsetehdyt potut
Ruoka ja juhlat
Saat tehtyä itse herkullisen rapeita ranskalaisia tai lohkoperunoita, kun kuivaat pilkkomisen seurauksena perunoiden pinnalle nousseen kosteuden talouspaperilla pois ennen pellille levittämistä. Tällöin peruna pääsee paistumaan rapeaksi, eikä vain keity omassa nesteessään. Upean lopputuloksen saa viimeisteltyä pirskottamalla oliiviöljyä perunoiden päälle ennen uuniin laittoa.

Luontoaarteiden Showroom
Lapset ja leikit
Varsinkin päiväkoti-ikäisten lasten taskut ovat usein täynnä kiviä ja keppejä, joita ei saa heittää pois, mutta ne eivät oikein mahdukaan mihinkään. Pojallani on luontolaatikoita, joihin voi kerätä kaikkea. Olkkarissa on luontolaatikoiden showroom, lasinen iso astia, johon hän voi tehdä erilaisia asetelmia merkittävimmistä löydöistään, mutta vain sen verran kuin siihen mahtuu, muiden on mentävä luontolaatikoihin.

Eristä sohvatyynyillä
Kauneus ja terveys
Tarkistapa, vetääkö asunnossa etenkin öisin, jolloin pakkaslukemat voivat olla huimia. Etenkin parvekkeen ovi on heikko kohta - sieltä puskee öisin salakavalasti kylmää viimaa. Isompia eristämistoimenpiteitä ei tarvita, kun irrotat sohvan paksut selkänojatyynyt ja laitat ne öisin tai vaikka kylminä päivinäkin parvekkeen oven eteen. Viima loppuu ja flunssat pysyy poissa.

Pakastekalan leikkaaminen
Ruoka ja juhlat
Kun leikkaat pakastekalaa paloiksi, avaa ensin kalan pahvipakkaus leikkuualustaksi.  Näin säästät leikkuulautaasi.

Otsalamppu nippusiteillä
Matkustus ja liikenne
Kiinnitä pyöräilykypärään otsalamppu nippusiteillä. Näin sinulla on turvaa ja valoa pyöräillessäsi.

Sitovat sukkahousut
Sukkahousuniksit
Huumorilla varustettu niksi Pietarista. Kuvassa oleva yksilö huomattu kadulla. Luudan käyttäjä piti tupakkataukoa.

Nauhanreikä piparkakkuihin
Sisustus ja remontointi
Tee piparkakkuihin omenaporalla reikä ennen paistamista, johon voit sitten kypsänä pudottaa kauniin nauhan ja kiinnittää nauhaan vaikka mietelauseen.

Parittomat sukat silikapusseiksi
Kodinhoito
Vanhat, kuluneet ja pieneksi menneet sukat voi hyödyntää varastoinnissa. Laita silikageeli-kissanhiekkaa sukkaan ja varsi solmuun. Tämän pussukan kun laittaa samaan muovilaatikkoon säilytettävien lelujen, pelien, kirjojen, vaatteiden ym. kanssa, ei kosteus pilaa tavaroita ulkovarastossa.

Leipäpalat erilleen pakkasessa
Ruoka ja juhlat
Kun pakastat leipäpaloja, ne pysyvät toisistaan irti pakkasessa, kun laitat väliin voileipäpaperin.

Kaakelit puhtaiksi
Kodinhoito
Anna lapsille suihkuleluksi puhtaat tiskiharjat. Näin kylpyhuoneen seinät pysyvät puhtaana leikiten.

Käsiä sottaava banaani
Ruoka ja juhlat
Kun annat 1-vuotiaalle lapselle banaania: Kuoriessa katkaise saksilla roikkuvat kuoren palat, niin lapsesi kädet eivät sotkeennu niihin ja hänellä on silti joku osa, mistä pitää kiinni käsiä sotkematta.

Heijastinraidoilla turvallisuutta
Käsityöt ja askartelu
Kudo säärystimiin leveitä raitoja heijastinlangasta, niin sinulla on aina näkyvyyttä liikenteessä. Villasukat piiloutuvat saappaisiin, mutta säärystimet puetaan päällimmäiseksi ulos lähtiessä.

Halkaistun leivän paahtaminen
Ruoka ja juhlat
Paahda ruispalat tai muut halkaistut leivät ennen kuin aukaiset ne. Leipä ei kuivu liikaa, mutta lämpenee silti hyvin. Varo kuumaa höyryä, joka tulee sisältä aukaistaessa.

Pesutilan siivous
Kodinhoito
Pesutilojen siivous onnistuu helposti auton pesuun tarkoitetulla teleskooppiharjalla. Ensin sillä voi levittää pesuaineen sellaisenaan, ja harjahuuhtelu onnistuu kytkemällä vesiletku kiinni.

Vielä kerran, suodatinpussi
Muut
Suodatinpussit loppu ja tekisi kahvia mieli. Jos kahvinkeittimeesi on sattunut jäämään se viimeinen pussi, niin kaada kahvinporot roskiin ja saat keitettyä vielä yhdet kahvit. Käytetty pussi kestää paremmin kuin talouspaperi.

Pieniä joulutorttuja
Ruoka ja juhlat
Kun tavallisen joulutorttulevyn jakaa normaalin kahden osan sijasta kahdeksaan osaan, ja tekee osista joulutorttuja, yhden tortun sijasta saa neljä pienempää torttua. Torttuihin kannattaa laittaa erilaisia hilloja, jolloin saa juuri sopivia, kauniita suupaloja jouluherkutteluun.

Leivän pakastamiseen hyvä huomio!
Ruoka ja juhlat
Kun pakastat ruis- tai muita leipäpaloja, varmista ensin, että leipäpalat ovat irti pareistaan. Näin niitä on helpompi ottaa pakkasesta vain tarvittava määrä kerrallaan ja sulattaa vaikka suoraan leivänpaahtimessa.

Lajittelujärjestelmä irtokarkkilaatikoista
Kodinhoito
Vanhoista karkkilaatikoista saa tehtyä helposti toimivan lajittelujärjestelmän. Tee karkkirasian kylkeen reikä, kiinnitä se pohjastaan haluttuun paikkaan ja sinulla on helppo ja toimiva ratkaisu lajitteluun. Toimii hyvin esimerkiksi muovipussien säilyttämiseen roskakaapissa.

Hiirenloukulle lankku
Kodinhoito
Hiirisotaa käydään usein ahtaissa, hämärissä ja kylmissä paikoissa.  Laudan päällä kuljettaen viritetty loukku on helppo viedä paikalleen. Sido loukkuun lyhyt narunpätkä, jonka toisessa päässä on lenkki. Lyö lautaan pystyyn naula, johon narulenkki on helppo sujauttaa.  Narun avulla loukku pysyy lauetessaankin laudan mukana.

Rikkinäiset sukat leikkeihin
Lapset ja leikit
Lasten rikkinäisiä tai parittomia sukkia ei kannata heittää roskiin, niistä saa pyöriteltyä käteviä sisäleikkeihin sopivia palloja. Hyvä harjoitella tarkkuusheittoa tai jonglöörausta.

Kynttilät suoraan
Käsityöt ja askartelu
Saat pitkät kynttilät pysymään suorana, kun kiepaiset kumilenkin kynttilän ympärille ja painat sitten tilaansa.

Teepussin sulkija
Ruoka ja juhlat
Osaa irtoteepusseja ei ole mahdollista sulkea avaamisen jälkeen. Leipäpussin sulkija on oiva apuri. Taittele pussi kiinni, laita kumpaankin päähän pussinsulkija taitteen sisään niin, että saat sen vielä käännettyä taitteen päälle. Sitten puristat sen tiukaksi ja teen aromit pysyvät hyvinä. Vielä parempi tähän on joissain makeispusseissa oleva pitkä sulkija, jonka saa kokonaan taitteen sisään ja päät käännettyä tiukasti päälle.

LED-lamppujen takuuaika muistiin
Sisustus ja remontointi
Moniin LED-lamppuihin saa pitkähkön takuuajan. Ostoajankohta ja takuuaika kannattaa kirjoittaa lampun kantaan permanent-tussilla. Näin tiedot ovat heti käsillä, jos lamppu menee rikki. Kuitti kannattaa säilöä vielä taattuun paikkaan eli kuittikansioon.

Lasten hanskat kuivaksi
Lapset ja leikit
Laita metallinen hyllynaluskori eteisen patteria vasten pystyyn, piikit patterin väliin.  Tänne on lasten helppo tiputtaa kosteat hanskat ja pipot. Ovat kuivat seuraavaan ulkoiluun mennessä.

Vauva chillaamaan
Lapset ja leikit
Väsyneen, inisevän tai itkevän vauvan saa rauhoittumaan nopeasti, kun hänet kapaloi ja vie puhisevan liesituulettimen äärelle. Valkoinen kohina ja tuuditus voi auttaa ärhäkimmänkin yliväsymyksen talttumiseen.

Pinttymät pois
Kodinhoito
Pohjaan palaneen kattilan saat puhtaaksi inkiväärillä ja sitruunalla. Laita kattilaan vettä, pala viipaloitua inkivääriä ja yksi viipaloitu sitruuna. Anna kiehua noin 40 minuuttia.

Pankkikortin suojaus kopioinnilta
Muut
Kuivahiivapussi on metallifoliota ja juuri sopivan kokoinen pankkikortin suojakuoreksi. Muutaman leivonnan jälkeen koko perheen kortit ovat turvassa.

Tuunaa heijastinliiviä
Muut
Saatavilla olevissa huomioliiveissä on epäkohta eli jos kuljet reppu selässä, niin huomioliivin heijastava osa jää repun alle pimentoon. Tähän  keksin avuksi, että kiinnitän heijastimia liivin alareunaan ja niin repusta huolimatta takaakinpäin tulevat näkevät tiellä kulkijan.

Kumita sormenjälki läppäristä
Kodinhoito
Rasvainen tahra kannettavan tietokoneen kannessa ei lähtenyt mikrokuituliinalla, mutta pyyhekumilla lähti. Ei kun hellästi tahroja kumittelemaan.

Lääkedosetti ilman dosettia
Kauneus ja terveys
Kirjoita lääkelevyyn permanent tussilla ma, ti, ke, jne. jokaisen lääkkeen kohdalle, jotta tiedät, oletko jo ottanut lääkkeen.

Kerrostalon postilaatikko
Muut
Teippaa tai liimaa ikkunantiivisteestä pienet palat metallisen postiluukkuläpän sisäsivuille. Näin metallinen luukku ei kalahda kovaa ovea vasten, kun posteljooni aamuyöllä saapuu tiputtamaan postia.

Pieneläimet
Piha ja mökki
Laitoin sytytyspaloja astiaan hiirien kulkuväylille. On ollut hiljaista. Vielä tarkistin asian hiiren loukulla.  Halpa karkoitus ja palaset voi vielä käyttää sytytykseen.

Helpompaa vauvanruokaa
Ruoka ja juhlat
Kun teet kotona ruokasoseita vasta kiinteitä syömään opettelevalle vauvalle käytä pastan sijaan tummaa mannasuurimoa ja riisin sijaan riisihiutaleita. Valmista ensin esim. bolognesekastike, soseuta, lisää tarvittaessa vettä ja mannasuurimot. Ruoasta tulee sopivan sileää pikkusuuhun ja vältyt tärkkelys- jauhopitoisten pastojen ja riisien soseuttamisen mönjäsotkuilta.

Iso lakana pussilakanasta
Kodinhoito
Tarvitsetko sänkyysi tarpeeksi ison lakanan? Leikkaa saksilla pussilakana kaikkialta muualta, paitsi yhdestä kyljestä, auki. Näin tein ja sain lakanan, joka sopii mainiosti 200 x 165 cm sänkyyni.

Näin helppoa on jäätelön puolittaminen
Ruoka ja juhlat
Miten helppoa voikaan olla pahvipurkeissa olevien jäätelöiden puolittaminen syöjien kesken, leikkaa vain purkki tosi terävällä veitsellä puoliksi ja näin on \kulhot\ molemmille valmiina.

Kestävä ripustusniksi
Käsityöt ja askartelu
Repeytyvätkö pyyhkeiden ripustuslenkit jatkuvasti? Ompele ripustuslenkin tilalle napinläpi, niin ongelma ratkeaa!

Suodatinpussi suppilo
Ruoka ja juhlat
Onko isoista täyttöpusseista ja -purkeista hankala kaataa mausteita pieneen maustepurkkiin? Leikkaa suodatinpussista pohja ja kääräise se suppiloksi maustepurkkiin. Näin on helppo täydentää maustepurkkeihin esimerkiksi kuivatut yrtit ilman, että tulee sotkua.

Pienet leikkuulaudat
Ruoka ja juhlat
Ison leikkuulaudan keskiosa kuluu eniten. Mikäli lekkuulauta on ohut,  kulmista voi leikata pieniä leikkuulautoja, joiden päällä on näppärä pilkkoa esimerkiksi valkosipulia, inkivääriä tai muita pienikokoisia ruoka-aineita.

Ostoslista WhatsAppissa
Ostokset ja asiointi
Perusta WhatsAppiin ryhmä \Ostoslista\ ja liitä siihen kaikki perheenjäsenet. Aina kun joku huomaa jonkun puuttuvan ruoka-aineen tai tavaran, voi sen lisätä listalle. Lista toimii kaupassa kätevästi ostoslistana. Ostoksilla käydessä lista on kätevästi kännykässä kaikilla perheenjäsenillä ja sen, joka sattuu menemään ostoksille on helpompi hankkia kaikki tarpeellinen. Ostoksilla käymisen jälkeen ilmoitetaan tavarat hankituiksi ja puuttuvat lisätään listalle, esimerkiksi \Ostettu, oliiviöljy puuttuu.\

Avokadon kiven poistaminen
Ruoka ja juhlat
Avokadon kiven saa näppärästi poistetuksi näin:  Halkaise avokado, iske napakasti leipäveitsi poikittain kiven päälle, pyöräytä ja kivi lähtee irti siististi kuopastaan.

Ranteen lämmitin sukista
Pukeutuminen
Sukkien kuluessa ne yleensä päätyvät roskiin. Varsista kuitenkin saa vielä hyvät ranteen lämmittimet talven ulkoiluun. Sopivan kireät ja hyvin lämmittää.

Kumikäsineestä apu purkin avaamiseen
Ruoka ja juhlat
Leikkaa vanhasta kumikäsineestä vartta ja osa sormitilaa  pois. Näin saat käsineen, joka antaa pontta tiukankin purkinkannen avaamiseen.

Rottingin puhdistaminen
Kodinhoito
Kun puhdistat yhteydessä rottinkisia huolekaluja, kastele puhdistusliina suolavedessä. Suolavesi auttaa pitämään punokset lujana ja kestävinä.

kiisseli kunniaan...
Ruoka ja juhlat
Tässä helppo niksi käyttää esimerkiksi herukat ja karviaismarjat kiisselipohjaan: Kiehauta marjat pienessä vesimäärässä kattilassa, ja kun marjat ovat pehmenneet, soseuta ne sauvasekottimella. Lisää vettä ja sokeri, kiehauta ja suurusta perunajauho+vesiseoksella. Lisää kiisselipohjaan jäisiä marjoja kuten mansikoita tai vadelmia. Näin tulee käytettyä myös marjojen siemenet sekä kuoret, ja maku on kerrasssan ihana, maistuu myös lapsille.

Lahjanarukierrätystä hanskassa
Piha ja mökki
Kierrätä lahjanarut kätevästi sullomalla ne kertakäyttökäsineen sisään, niin ne menevät pieneen tilaan ja nappaa tarvittaessa esimerkiksi kukkientukinaruksi puutarhaan tai sisälle.🙂 🎀

Pulunkarkotin pöllöstä
Muut
Pulut pelkäävät pöllöjä. Tee pöllön kokoinen alaosa ja sille pyöreä pää, peitä ne mustalla jätesäkillä. Silmiksi laita pyöreät taipuisat heijastimet.

Sateenvarjo-jouluvalot
Muut
Jos sinulla on sateenvarjon runko, niin pyöräyttele joko vaakaan tai piikkeihin pystyyn jouluvalot, niin saat upean koristeen sisälle kattoon tai ulos, jos valot ovat ulkovalot.

Salaa cokista
Ruoka ja juhlat
Joskus tiettyjen ruokien kanssa, esimerkiksi itse tehtyjen hampparien, haluttaisi juoda limukkaa, mutta et haluaisi antaa huonoa esimerkkiä lapsille. Säästy mankumiselta ja mielen pahoittamiselta ja juo cokiksesi lasin sijaan kahvimukista. Lapset eivät huomaa mitään!

Tonttuovi avainkaapista
Muut
Voit itse askarrella kivan tonttuoven vanhasta avainkaapista.

Kuvaa kotisi kännykällä
Matkustus ja liikenne
Kuvaa kotisi kännykällä ennen matkalle lähtöäsi. Muutama kuva riittää todisteeksi vakuutusyhtiölle kadonneista tavaroista tai vahingoista, jos matkasi aikana kotiisi on murtauduttu.

Vesirännit sukkahousulla
Sukkahousuniksit
Katkaise sukkahousut saksilla haarojen tasalta poikki. Laita vajaa nyrkinkokoinen kivi sukkahousun varpaiden kohdalle. Laita sitten katkaistu sukkahousu vesirännin syöksyrännin alapäähän kivipesän kohdalle. Näin rankkasateella kaikki vesi ohjautuu tai jää kivipesään, eikä syöksy pihamaalle ja vie hiekkoja mennessään. Toinen hyöty: Syksyllä katolle ja vesiränniin putoavat lehdet valuvat sateen mukana sukkahousuun, josta ne saa helposti tyhjentämällä pois. Ei myöskään kivipesä ole syksyn lehdistä täynnä ja aiheuta tukosta tai puhdistamista.

Pakkauslaatikolle uusi elämä
Ekoniksit
Monet pakkauslaatikot ovat käänneltävissä, kun ne irrottelee taitoksistaan niin, että tekstit tulevat sisäpuolelle. Saat hyvän ja siistin laatikon vaikka postipaketille tai vain kodin tavaroiden varastointiin.

Tuplasti vanulappuja
Kauneus ja terveys
Kasvojen puhdistukseen tai meikin poistoon käytettävien vanulappujen määrän saa tuplattua leikkaamalla ne kahtia puolikuun muotoon. Useimpiin käyttötapauksiin vanulapun puolikas riittää ihan yhtä hyvin, mutta tarvittaessa voi käyttää kaksi puolikasta, joilla silloinkin saa yleensä aikaan enemmän kuin yhdellä kokonaisella. Saksilla on helppo puolittaa kolme päällekkäistä vanulappua kerralla.

Kumilenkki paketointiapuna
Muut
Paketin tekeminen yksin on joskus hankalaa. Teippaa pakettipaperi keskeltä ja taiteltuasi päät, sujauta kumilenkki paketin päälle. Nyt on helppo teippailla tai sitoa nauhalla. Lopuksi leikkaa kumilenkki poikki.

Terapeuttinen apuväline
Kauneus ja terveys
Kaamosaika. Pimeys väsyttää, masentaa ja potuttaa. Energiat hukassa + moni muu asia pimeyden keskellä. Osta otsalamppu ja asenna se otsallesi. Asenna valo sojottamaan kohti ohimoasi. Tutkitusti oman pään valotus auttaa tässä.  Led-valoa käytettäessä pää ei myöskään ylikuumene ja virtaakin riittää pidempään, sillä ledillä on pieni virrankulutus.

Design-kukkaruukku kotikonstein
Ekoniksit
Keittiökaapissa olevilla tarvikkeilla saat kätevästi tuunattua design-kukkaruukun. Tavanomaisen mansikkahillopurkin voi päällystää mieleisellään servetillä, vaikka sävy-sävyyn kukan kanssa. Kahviservetti leikataan keskeltä kahtia, syntyneet puolikkaat riittävät hyvin peittämään muoviruukun pinnan. Kiinnitys kaksipuolisella teipillä tai tavallisella liimalla. Kansi käy sellaisenaan aluseksi.  Valmistusaika pari minuuttia. Esimerkiksi orkidean mukana tuleva ruukku sopii tarkasti uuteen ruukkuun, pohjalle jää sopivasti tilaa, jota voi käyttää altakasteluun.

Suojatuppi pullonkorkista
Sisustus ja remontointi
Jos vanhasta tuolistasi kuluu puhki tai häviää jalan suojatuppi, korvaa se sopivanvärisellä muovisella pullonkorkilla. Kiinnitä se pikaliimalla. Tuolisi on taas käyttökelpoinen, eikä naarmuta lattiaa!

Pesusieni korkokenkään
Pukeutuminen
Ovatko korkokenkäsi liian suuret ja eivät meinaa pysyä jaloissa? Leikkaa pesusienestä viipaleet ja aseta ne kengän varvasosaan. Näin saat korkokengistäsi hyvin istuvat.

Kuukupin puhdistus
Kauneus ja terveys
Kuukupin yläreunassa olevat reiät voi puhdistaa hyvin vanhanaikaisilla kapeilla pinneillä.

Ladyshaver-höylän puhdistus
Kauneus ja terveys
Karvanpoistohöylän terän voi puhdistaa todella hyvin jäätelöannosten mukana tulevalla littanalla puutikulla.

Mankelipiparit
Ruoka ja juhlat
Kaupan pakastepiparitaikina on hankala kaulittava. Siitä saa puolikohmeisena tasaisen levyn, kun laittaa kahden leivinpaperin välissä mankelista läpi pari kolme kertaa.

Autonikkunat kirkkaiksi lastalla
Matkustus ja liikenne
Pidä auton hanskalokerossa aina mukana pientä ikkunalastaa. Sillä on kätevä pyyhkäistä ikkuna kirkkaaksi ulko- ja sisäpuolelta.

Kaukosäädinjumppaa
Kauneus ja terveys
Piilota TV:n kaukosäädin. Näin saat liikuntaa, kun joudut nousemaan sohvalta vaihtaaksesi kanavaa mainoksien ajaksi.

Matot suoriksi
Kodinhoito
Ovatko matot aina rullalla? Vai muuten vain kaipaavat jatkuvasti suoristamista? Käytä pyöreitä mattoja: Näin helpottuu arki huomattavasti. Eikä hassumman näköistä, vaikka olisi monta rivissä.

Helpotusta hedelmäpusseihin
Ostokset ja asiointi
Otan kauppaan mukaan niitä napsautettavia pussinsulkijoita. Ei tarvitse solmia hedelmäpussetja ja sitten kotona taistella, että saa auki. Kulkee aina mukana muutama kassin hihnaan kiinnitettyinä.

Teininkarkotin pakastimessa
Ruoka ja juhlat
Jos leivonnaiset katoaa pakasteesta nälkäisen koululaisen tai teinin suihin ennen aikojaan, tee hämäys. Pakasta ne umpirasiaan ja kirjoita päälle tarraan leipomispäivämäärä ja koodinimi \SIPULIPIIRAS\; \PINAATTI-PURJOPIIRAS\ jne., mikä teidän teinin karkoittaa. Voit sitten itse taikoa pakkasesta herkkuja herkkusuille tai jopa vieraille.

Joulukuuseen namikoristeet
Käsityöt ja askartelu
Osta jouluisia karkkeja, ompele niihin nauhat ja ripusta karkit joulukuuseen. Näin voit joulun aikaan napostella kuusesta karkkeja.

Jouluksi tunnelmaa
Käsityöt ja askartelu
Kaupoista saa jouluvaloja,jotka on tarkoitettu pulloihin. Koristele lasipullot erilaisilla timanteilla ja hileellä ja liimaa vaikka kiiltokuvia. Tällöin saat erikoisia ja näyttäviä jouluvalopulloja yksiväristen lasipullojen sijaan.

Raastetta tuplanopeudella
Ruoka ja juhlat
Kun raastat porkkanoita raastinraudalla, ota kaksi porkkanaa vierekkäin ja saat kaksinverroin nopeammin raasteen valmiiksi.

Pelasta hedelmäpussit
Ekoniksit
Hedelmäosastolla löytyy useasti muiden jättämiä pakattuja ja punnittuja hedelmiä hedelmäpussissa, usein myös tyhjiä hylättyjä pusseja hintatarralla. Ennenkuin vedät rullasta itsellesi puhtaan pussin, tarkista vihannesosasto ja \pelasta\ pussit avaamalla ne ja pakkaamalla omat tuotteesi niihin uuden sijasta. Kannusta myös muita lähellä olevia huomioimaan samoille tavoille.

Ulkovalot ylös latvaan asti
Piha ja mökki
Onko hankalaa ylettyä ripustamaan led-valot ylös pihakuusen latvaan tai korkealle pensaaseen? Älä nouse turhaan kiikkerälle penkille. Käytä apunasi esimerkiksi jääkiekkomailan lapaa.  Saat reilusti jatkoa käsien mittaan. Toimii!

Ostitko vääriä suodatinpusseja?
Ruoka ja juhlat
Vahingossa ostetut liian pienet kahvinsuodatinpussit voi käyttää, kun taittaa pohjan 0,5 senttiä ylempää ja keittää enintään 6 kuppia kahvia.

Makkaranpaiston helpotus
Ulkoilu
Ostan normihiilisäkin, josta jaan hiilet paperipusseihin. Annostelen hiilet niin,että siitä riittää yhteen makkaranpaistokertaan. Usein laitan hiilien sekaan joko sytytysnesteannospussin tai sytytyspalan. Sitten pussi sytytetään kyljestä ja hiillos on kohta valmis. Kulkee pahuksen siististi ja pienessä tilassa esimerkiksi repussa. Moni on sitä ihastellut esimerkiksi Ruissalon kansallispuistossa, jossa on nuotiopaikat, muttei klapeja.

Neuletakin pidike hiusklipsusta
Pukeutuminen
Kauniin ja edullisen klipsun napittomaan neuleeseen saat hiusklipsusta.

Kengistä polvipehmusteet
Kodinhoito
Polvillaan olo parkettilattialle sattuu ikävästi polviin esimerkiksi sängynalustaa imuroidessa. Sovita polvesi Crocsin kantapää\kuppiin\. Mikäpä estää niitä polven takaa kiinnittämästä, niin voit siirtyä seuraavan huonekalun ääreen. Ovat mukavan pehmeät!

Kätevä kakunkostutus
Ruoka ja juhlat
Kakunkostutus voi välillä olla vaikeaa, kun kakku kostuu epätasaisesti jättäen osan kuivaksi ja osan liiankin kosteaksi. Laita puhtaaseen sumutepulloon neste, jota käytät kostutukseen ja suihki sitä tasaisesti kakulle.

Säilykepurkin kannesta veitsi
Ruoka ja juhlat
Oletko juuri muuttanut tai vaikka retkellä, eikä sinulla ole veistä? Säilykepurkin kannesta saat kätevän ja hyvän veitsen. Se toimii esimerkiksi paprikan leikkaamiseen.

Lukulasit aina hukassa?
Muut
Laitoin yhdet lukulasit narulla kiinni keittiön pöydänjalkaan, toiset halpislasit olkkariin, kolmannet askartelupöytään. Nyt rillit löytyvät aina sieltä mistä pitääkin, eikä niitä tarvitse olla jatkuvasti etsiskelemässä.

Joulukuuseen karkkipapereita
Käsityöt ja askartelu
Karkkia syödessä säästä karkkipaperit. Suorista karkkipaperit, ota neula ja pätkä lankaa ripustuslangaksi. Puhkaise neulalla varovasti pieni reikä karkkipaperiin, pujota reijästä lanka ja solmi joulukuuseen roikkumaan.

Mummolle hiusharja tiskiharjasta
Kauneus ja terveys
Osta vaihtopäätiskiharja ja vie se mummollesi hiusharjaksi. Ikääntyessä hiukset harvenevat ja käsien ulottuvuus huonontuu. On kätevä käyttää pitemmän varren kanssa, ja harjasosan voi vaihtaa. Lisäksi saa mukavaa pään hierontaa. Terveisiä 98-vuotiaan kokemuksista.

Lahjalaatikoita sytytyspalalieriöstä
Käsityöt ja askartelu
Sytytyspussilieriöstä saat näyttävän lahjalaatikon liimaamalla sen ympärille jämätapettia ja nauhojen pätkiä, jotka eivät enää riittäisi lahjan paketoimiseen. Yksinäinen kynttilämansettikin sopii koristeeksi purkin kylkeen.

Pesuaineannostelija
Kodinhoito
Onko hanallinen juoma-astia jäänyt vähälle käytölle? Ota se uusiokäyttöön kodinhoitohuoneessa ja laita sinne pyykinpesunestettä, siitä on helppo annostella pesuainetta pesupalloon, eikä ainetta lorahda liikaa. Astia on usein kauniskin ja siitä näkee hyvin läpi, kuinka paljon pesuainetta on vielä jäljellä.

Pyykinkuivaustelineen ruostepaikkaus
Kodinhoito
Jaloilla seisova pyykinkuivausteline tuppaa saamaan naarmuja, jotka sitten ruostuvat ja tahraavat kuivuvan pyykin. Laita kirkas teipinpala rikkoutuneen kohdan päälle, niin pidennät telineen käyttöikää.

Pehmeät jalkapohjat
Kauneus ja terveys
Halkeilevatko ja kovettuvatko jalkapohjat, ja haluatko jalkapohjat vähällä vaivalla taas pehmeiksi? Kastele froteesukat litimäriksi ja vedä jalkaan. Aseta sukkien päälle hedelmäpussit ja sitten vielä toiset isommat sukat. Nuku yön yli: kovettumat sulavat ja jalkapohjat pehmenevät. Toista niin monena yönä, kunnes saat halutun lopputuloksen. Voiteetkin imeytyvät paremmin pehmeisiin jalkapohjiin.

Näin pyydystät itikan sisällä
Muut
Saat parhaiten itikan sisällä kiinni, kun kastelet käden märäksi ja huitaiset itikkaa, jolloin se jää märkään käteesi kiinni. Toimii myös banaanikärpäseen.

Takan ja uunin luukun lasin puhdistus
Kodinhoito
Putsaa kirkkaaksi uunin ja takan lasi keraamisen liesitason puhdistusaineella.

Tamponi puikkotuppena
Käsityöt ja askartelu
Neulepuikot eivät mene käsityöpussista läpi, kun puikon päät työntää tamponin sisään.

Tabletin pidike autosta
Muut
Jos iPadin tuki- ja suojakotelo on mennyt rikki tai sitä ei ole, voit tukea tablettisi Dublo Lego -levyyn tai -autoon, jota voi myös helposti liikutella. Terveisin Benjamin 5v.

Lämmitä öljykynttilät haudoille
Muut
Kun lähdet hautuumaalle tai laitat ulos öljykynttilän palamaan, niin polta kotona vaikka tiskialtaalla kynttilää noin 15 minuuttia, niin säästyt turhalta puljaamiselta ulkona. Kynttilä alkaa heti palamaan, eikä sammu, eikä tartte sytyttää montaa kertaa.

Kakun näköinen leipä
Ruoka ja juhlat
Tein leivän kakkuvuoassa. Ei jää raa'aksi keskeltä, helppo leikata ja kaunis tarjoilla. Taikinaan käy oma sekoitus, mutta sen on syytä olla löysähkömpää.

Kasvovesilaput matkalle mukaan
Kauneus ja terveys
Kostuta tarvitsemasi määrä vanulappuja kasvovedellä ja sulje pieneen Minigrip-pussiin, jossa ne pysyvät kosteina reissun ajan. Sinulla on juuri tarvitsemasi määrä valmiita kasvovesilappuja mukanasi, eikä sinun tarvitse kuljetella edes matkakokoista putellia mukanasi. Säästää tilaa lentolaukussasi.

Näy paremmin liikenteessä
Ulkoilu
Pyöräilijä, kiinnitä pimeällä pyöräillessäsi hanskoihin tai hihansuihin pienet paristokäyttöiset ledivalot. Näin muut näkevät käsimerkkisi pimeässä.

Eikö kännykälle ja lyhyelle laturin johdolle löydy paikkaa?
Tekniikka
Monissa asunnoissa on sopivalla korkeudella datakaappi, jossa on peltinen ovi. Laita laturi kaapin sisään piiloon, sopiva määrä johtoa näkyviin. Oven saa ruuvattua sopivasti kiinni niin, ettei johto litisty ja kaiken kukkuraksi kännykkä pysyy magneettisella kotelollaan kiinni datakaapin ovessa. Ei rumia johtoja, eikä konttaamista lattianrajassa jos puhelin soi, kun sitä lataa.

Mehun pullotus
Ruoka ja juhlat
Pullotettaessa mehu vaahtoaa ja sotkee pullon suut. Poista vaahto pillillä imemällä niin saat pullot täydemmiksi tuhrimatta.

Pastakauhasta munanotin
Ruoka ja juhlat
Kun yksi perheestä jaluaa sen löysän 4minuutin munan ja muut vähän kovempia, se löysemmäksi jätettävä on näppärä poimia kattilasta pastakauhalla ja myös kylmän veden alla siinä jäähdyttää

Korutelineestä avainpuu
Sisustus ja remontointi
Koruteline toimii erittäin hyvin avainten säilytyspaikkana.

Kuivahko leipä
Ruoka ja juhlat
Kuivahkon leivän leikkaan sormen paksuisiksi suikaleiksi ja laitan tarjolle esimerkiksi kahvipöytään. Kun laittaa rasvaa päälle, on se kiva pikkusuolainen.

Tyynyliinoja lakanoista
Kodinhoito
Pussilakanat kuluvat vain yläreunasta, samoin aluslakanat keskeltä. Leikkaa kuluneet kohdat pois ja ompele tarvitsemasi kokoisia tyynyliinoja. Tyynyliinat on vähän käytettynä miellyttävät kasvoille ja ihan ilmaisia.

Rikkinäinen pikkupyykkiteline
Kodinhoito
Saat jatkoaikaa rikki menneelle pikkupyykkien kuivaustelineelle, kun irrotat siitä nipsut ja ripustat ne tavallisen pyykkitelineen reunoille roikkumaan.

Likapyykki hedelmäpusseihin
Matkustus ja liikenne
Säästä hedelmäpussit ja ota matkalle mukaan. Laita likaiset vaatteet pusseihin, eivät sotke puhtaita vaatteita. Ei kun koneeseen kotiin tultua.

Kynttiläsovitin foliosta
Muut
Kun pitkät kynttilät ovat liian ohuita kynttilänjalkaan, kieputa ympärille foliosuikaletta. Saat juuri sopivan ja huomaamattoman sovittimen.

Hemmottelu-joulukalenteri
Kauneus ja terveys
Kokoa hemmottelu-joulukalenteri itsellesi jo kotona olevista tuotteista. Etsi jouluiseen koriin ihonhoitotuotteesi, kynsilakat, erikoisteet ja muut tarvikkeet, joita yleensä käytät harvoin. Numeroi ne joulukalenteriksi, hemmottelet itseäsi päivittäin jollakin kivalla pienellä asialla ja unohdat joulupaniikin.

Muistilappuun tärkeät numerot
Muut
Rahapussissa pidän lähimpieni puhelinnumerot lapulla, jos puhelin ei joskus toimi, niin voin lainata ohikulkijan puhelinta ja soittaa lähimmilleni, kun en muista numeroita ulkoa.

Kynttilä hiekkaan
Sisustus ja remontointi
Jos ei sopivaa kynttilänjalkaa ole, laita pieneen maljakkoon tai purkkiin hiekkaa tai koristekiviä, ja aseta kynttilä siihen, pysyy pystyssä.

Kosketusnäyttökynä porkkanasta
Tekniikka
Jos et omista kosketusnäyttökynää, etkä halua ostaa, saman asian ajaa Pirkka Parhaat -sarjan suomalainen snack-porkkana. Porkkanan \karapää\ toimii samanlailla.

Opettele ruotsia aikakauslehdestä
Muut
Onko ruotsin kielesi päässyt unholaan? Tilaa itsellesi yksi ruotsinkielinen aikakauslehti ja kas kummaa, kielitaitosi paranee kuin itsestään.

Kuori punajuuret helposti
Ruoka ja juhlat
Keitä punajuuret kuorineen. Kun ne ovat kypsiä, vaihda kattilaan kylmä vesi, jotta punajuuret vähän jäähtyvät, eivätkä polta sormia. Puristele kuoret irti, irtoavat todella helposti. Varo vain, ettei liukas punajuuri lähde lentoon, sillä niin irtonaisia kuoret ovat keittämisen jälkeen.

Verhonipsujen uusi elämä keittiössä
Kodinhoito
Vanhat metalliset verhonipsut ovat täydellisiä ruokatuotteiden tiiviiseen, siistiin, hajuttomaan ja ötököttömään säilytykseen: Nipsaise kiinni kahvipussi, jauhopussi, sokerit ja auramurut, mitä vain. Tiukka metallinipsu pitää, ja on silti helppo ja nopea käyttää!

Naulakko nuppipalapelistä
Sisustus ja remontointi
Kun lasten nuppipalapelit eivät enää lapsia viihdytä, voit tehdä nuppipaloista naulakoita koruille, pyyhkeille ja muille riippuville esineille.

Taimen tai kasvin suoja
Piha ja mökki
Suojaa arat puusi, kasvisi, kukkasi helposti jäniksiltä ynnä muilta eläimiltä. Tähän käy esimerkiksi 0,5 litran muovipullo. Leikkaa pullosta molemmat päät pois, yläpäästä kartion alkaessa, jolloin sinulle jää vain pullon keskiosa. Leikkaa pullo vielä pituussuunnassa halki. Näin sinulla on noin 15 cm suojaa valmiina. Sen jälkeen levitä halki leikatusta kohdasta pullo halutun kasvin ympärille. Näitä voi tehdä useita ja kasata päälletysten, jolloin saadaan pidempi ja korkeampi suoja. Halpa ja samalla helppo.

Lumilyhty kivistä
Ekoniksit
Enää ei tarvitse ostaa muovisia jäälyhtyjä tai odotella talvea. Lumettomana aikana voit rakentaa lumi- tai jäälyhdyn kivistä. Näin vältät myös ylimääräistä muovijätettä.

Munavoi raastimella
Ruoka ja juhlat
Kananmunien tilsiminen haarukalla lautasta vasten on työlästä. Ota raastin ja raasta munat, sitten vain sekoitat voin joukkoon haarukkaa käyttäen.

Saunasiivous kevyemmäksi
Kodinhoito
Sahaa lauteitten irroitettava istuinosa keskeltä poikki, niin lauteitten siirtely on sekä kevyempää, että helpompaa. Ei näy päällepäin.

Piuhajärkkäri
Kodinhoito
Erilaiset laturit ja piuhat saa pysymään hyvin järjestyksessä  käärimällä ne ja laittamalla rulla  urheilurannesuojukseen (hikinauhaan).  Näin ne pysyvät laatikossa hyvässä järjestyksessä. Käyttämällä eri värejä voi helposti tunnistaa mihin laitteeseen kukin piuha kuuluu.

Lahjojen paketointi kierrättäen
Ruoka ja juhlat
Loppuiko lahjapaperi? Saat kivan kierrätyshenkisen lahjapaketin käyttämällä käärepaperina sanomalehtiä tai foliota.

Vanhoista sukista pehmoleluvaatteita
Käsityöt ja askartelu
Jos vaatelaatikosta löytyy vanhoja, pieniä tai repaleisia sukkia, niin niistä voi helposti askarrella pehmolelulle vaatteita. Pikkuinen hiiri saa vaatelaatikollisen staileja vaatteita!

Pikku-Kimille
Lapset ja leikit
Isosiskon käytetty ja tyttömäisen punainen ulkoiluhaalari kelpaa pikkuveikalle, kun siihen ommellaan Ferrarin merkki.

Käsityötarvikkeet silmälasikoteloon
Käsityöt ja askartelu
Jos silmälasikotelo jää käyttämättä, niin kyseiseen laatikkoon mahtuu yllättävän paljon käsityön liittyviä tarvikkeita. Koteloa on helppo kuljettaa laukussa.

Rengasmerkit
Ekoniksit
Anna tyhjälle shampoo-pullolle uusi elämä ja leikkele siitä rengasmerkit, joilla voit merkata renkaan sijainnin autossa renkaanvaihdon yhteydessä. Leikkele pullo nuolimaisiksi lapuiksi jotka sopivat pultinreikiin ja kirjoita niihin tussilla tai raaputa kirjaimet OT (=Oikea Takapyörä), VT (=Vasen Takapyörä) jne. Seuravassa vaihdossa siirrät merkit alla olleeseen rengassarjaan.

Jogurttitetran tyhentäminen
Ekoniksit
Jogurttitetran tyhjentämiseen on monenlaisia keinoja. Itse olen kokenut käteväksi, nopeaksi ja tehokkaaksi tyhjentää jogurttitetran litistämällä reunoista. Eli samantyyppisesti kuin tetrat litistetään kierrätystä varten. Kaikki jogurtti tulee käyttöön!

Neulontaan makea apukeino
Käsityöt ja askartelu
Taas innostuin kutomaan sukkaa ja kun tuli aika tehdä kantalappua, niin keksin että pysyn kerrosten laskussa mukana niin että laitoin 12 namia pöydälle ja aina jokaisen tuplakerroksen jälkeen nappaan yhden namin. Toimisi varmaan muullakin naposteltavalla :D

Eroon nukasta
Pukeutuminen
Villapaidasta saa helposti nukat pois laittamalla kamman paitaa vasten ja liu’uttamalla kampaa ympäri paidan. Kampa kerää nukat pois.

Täydellinen kampaus
Kauneus ja terveys
Vauvahiukset usein häiritsevät kampauksia. Ota hammasharja ja kasta se vedessä tai laita siihen hiuslakkaa ja harjaa vauvahiukset kampauksen muotoon. Näin hiukset pysyvät koko päivän kauniina.

Aloita joulusiivous siivouskomerosta
Kodinhoito
Joulusiivous kannattaa aloittaa siivouskomerosta. Tietää mitä puuttuu eikä tule ostettua kolmatta ikkunanpesuainetta.

Joulukalenteri teepusseista
Ekoniksit
Pidämme Pirkan vihreästä teestä. Vihreistä pusseista sain idean joulukalenteriin: Koristele pussien läppäpuolet jouluisin kuvin. Numerot voit leikata vaikka vanhasta seinäkalenterista. Pusseihin voit  sujauttaa pienen yllätyksen tai namin. Joihinkin yllätyksiin voit kiinnittää teepussin narun ja toisen pään leikata muotoon, peittää kuvalla tai maalata kulta- tai hopeatussilla.Naru voi riippua ulkopuolella ja olla kuin kuusen koriste. Pussit voit liimata tukevalle pahville esimerkiksi kuusen muotoon.

Tee se itse -juoksuhousut
Lemmikit
Se aika vuodesta eli ne aina ihanat narttukoiran juoksut. Nykypäivänä löytää helposti hyvin istuvat ja koiralle mukavat housut, mutta on myös sellaisia, joille ei millään meinaa mitkään housut asettua. Otin miehen vanhat alushousut, johon vain tekaisin häntäreiän, side pöksyyn ja tadaa!

Keittääkö sinulla yli?
Ruoka ja juhlat
Taittele kattilan, padan tai pannun reunalle patavahti foliosta. Eipä Kiehu enää yli.

Torttutehtaan helpottaja
Ruoka ja juhlat
Kukanmuotoiset joulutortut ovat kauniita, mutta varsin työläitä väkertää. Irrota säilyketölkistä kansi, pese se ja taita keskeltä siten, että kansi muodostaa 90 asteen kulman. Nyt sinulla on muotti, jolla saat näppärästi painettua tortun kulmamuotoilut!

Imuroi lenkkarit puhtaaksi
Pukeutuminen
Sujauta imuri tossun sisälle ja imuroi hiekat ym. liat, joita muuten olisi vaikea kokonaan poistaa lasten kenkien sisältä.

Kitaran plektrat kierrättäen
Ekoniksit
Tee helposti hienoja kitaranplektroja vanhoista pankki- tai muista korteista.

Kaamokseen valoa kierrätyksellä
Piha ja mökki
Rikki menneestä petromaksista saa syksyn pimeyteen sopivan lyhdyn. Vuoraat vain pohjan alumiinifoliolla ja laitat lasipurkin korkin\r\nalustaksi kynttilälle tai kynttilälyhdylle. Tämä viritelmä kestää sään kuin sään.

Saippua pastillirasiaan
Kodinhoito
Herra Hakkaraisen tyhjä rasia on sopiva saippuan kuljettamiseen reissuilla.

Vitamiinit matkalle mukaan
Ekoniksit
Vitamiinit tai pieni määrä kipulääkkeitä pariksi päiväksi kulkee mukavasti matkassa yllätysmunasta saadun pikkumunan sisällä. Ei tarvise koko purkkia kuljettaa mukana ja menee pieneen tilaan.

Pahvinkeräys
Kodinhoito
Kerää kaikki pahvinkeräykseen menevä kaupan paperikassiin. Kun paperikassi on täynnä, on se kätevä viedä suoraan pahvinkeräykseen, koska voit heittää sen sinne paperikassin kera.

Lumitöitä uudella tavalla
Ulkoilu
Kun lunta on satanut paljon ja alat hommiin raivataksesi reittejä hankeen, aloita putsaamalla pihassa seisova auto ja pyörittele sen jälkeen lasten iloksi lumiukko maasta pyörien autoa ympäri. Koko perhe iloitsee, ja pihasi on siisti!

Juhlien dogibägi
Ruoka ja juhlat
Olipa jälleen kerran juhlat, joista jäi tarjoiluja yli. Juhlapaikassa ei ollut ruuan kuljetukseen tarvittavia rasioita, joten syötävät pakattiin folioon ja kertakäyttömukeihin. Mutta miten kuljettaa nämä kotiin? Kekseliäinä avattiin tyhjät viinilaatikot ja pakattiin ruokanyytit niihin. Kantokahvat auttoivat vielä kantamisessa!

Tulitikut lattialla?
Muut
Laita nasta keskelle tulitikkurasiaa, rasia ei  avaudu kuin puoliksi, eikä tikut putoa rasiasta.

Porkkanan raastaminen
Ruoka ja juhlat
Porkkanan raastaminen käy helposti ja sormille turvallisesti, kun kuoriessasi porkkanan jätätkin kannan jäljelle. Kun kaikki syötävä osa on raastettu, voi kannan heittää pois.

Näppärät sukkahousut nukelle
Lapset ja leikit
Hyödynnä kuluneet tai parittomat sukat leikkaamalla sukan varsi. Ompele saumurilla sukan kärjestä kantapäähän leikatun varren kohdalle. Toista sama toiselle sukalle. Laita sukan varret vastakkain ja ompele haarasauma.\nNäin saat helposti nukelle hauskat sukkahousut.

Inkiväärijuomaa flunssalääkkeeksi
Muut
Laita teepallon sisään tuoreesta inkivääristä pieniä paloja. Pallo kuppiin ja kiehuvaa vettä päälle. Anna hautua n. 10 minuuttia. Hunajaa ja sitruunamehua maun mukaan. Kuuma juoma auttaa varsinkin kipeään kurkkuun ja teepallon ansiosta ei tarvi nieleskellä inkiväärin paloja.

Vinkki kotiparturille!
Kauneus ja terveys
Kotiparturi saa kätevän suojaviitan \asiakkaalleen\ sadeviitasta. Hiustenpätkät tippuvat liukasta viittaa pitkin lattialle, ja parturoitavana olevan vaatteet pysyvät erossa hiustenpätkistä.

Märkä leivinpaperi vuokaan
Ruoka ja juhlat
Kastele leivinpaperiarkki, purista vesi pois ja  kostea leivinpaperi on helppo asettaa vuokaan.

Pölypussi tyhjäksi
Kodinhoito
Aina ei tarvitse vaihtaa uutta pölypussia sen täytyttyä, vaan sen voi tyhjentää muutaman kerran ja käyttää uudelleen.

Puu-\lumilyhty\
Piha ja mökki
Kun tuo lumen tulo alkaa täällä etelässä olemaan kortilla, niin tein puusta lumilyhdyn. Kestää ja toimii. Sisälle myrskylyhty palamaan.

Kasvikset paleltumatta kotiin
Ostokset ja asiointi
Kuinka saada tuoreet kasvikset kaupasta kotiin paleltumatta, kun ulkona on kova pakkanen? Osta palvelutiskistä annos kuumaa mustaamakkaraa ja pakkaa kasvisten kanssa laukkuun - lämpöpakkaus pitää laukun sisälämpötilan sopivasti nollan yläpuolella. Kotiin päästyäsi voit herkutella tamperelaisklassikolla!

Kermavaahtoa eväsretkellä
Ruoka ja juhlat
Ota retkelle mukaan 3 dl korkillinen kermapurkki, jossa on noin 1-1,5 dl kuohukermaa sekä oman maun mukaan vaniljasokeria. Ota mukaan myös pitkävartinen lusikka. Kun eväissä päästään jälkiruokavaiheeseen, ravistele hyvin suljettua purkkia voimakkaasti pari minuuttia. Pehmeä kermavaahto on valmista. Se on erityisen hyvää hedelmänpalojen, maustetun rahkan tai pullan päällä. Lusikalla saat kaiken kermavaahdon ulos purkista.

Turvaa koiralle pimeisiin syysiltoihin
Lemmikit
Suojele koiraasi liikenteessä laittamalla tassuihin slap wrap-heijastimet ja koirasi näkyy varmasti jo kaukaa autoilijoille.

Patakintaalle uusi käyttö
Muut
Poltan herkästi käteni, kun lisään puita saunan kiukaan pesään. Nykyään laitan käteeni patakintaan ensin, niin eipä pala käsi.

Sokerin korvike
Ruoka ja juhlat
Miehellä on kakkostyypin diabetes ja hän on käyttänyt kahvissa sokeria. Nykyään sokeri korvataan juoksevalla hunajalla. Kahvi maistuu yhtä hyvälle.

Kuuman ruuan viilentäminen
Ruoka ja juhlat
Monesti  lapset ja miksei aikuisetkin ovat kiukkuisia, kun ruoka on kuumaa ja on hirveä nälkä eikä sitä pysty heti syömään. Ota avuksi kylmäkalle pakkasesta. Laita kylmäkalle ruokalautasen alle ja sekoita ruokaa tarvittaessa, ruoka jäähtyy nopeammin kuin puhaltamalla.

Leivinpaperin rypytys
Ruoka ja juhlat
Kun uunivuokaan asettelee leivinpaperia, niin paperin saa helpommin asettumaan paikalleen kun rypistää paperin oikein kunnolla käsissä palloksi.

Teinille heijastin
Ulkoilu
Teinit vastustavat tavallisia roikkuvia heijastimia. Tässä ratkaisu, että saat nuoresi näkymään pimeässä. Osta kaupan heijastinhyllystä kengännauhaheijastimet. Niistä voit helposti leikata sopivia pätkiä takkien vetoketjujujen vetimiin, samoin reppuihin ym. Tämä ratkaisi meillä vanhempien huolen tummissa vaatteissa liikkuvan nuoren näkyvyyteen syksyn pimeässä.

Avaimenperä kierrätysmateriaalista
Ekoniksit
Monta avainta, monta avaimenperää. Tee vanhasta pankki- tai kelakortista persoonallinen avaimenperä. Materiaali on kestävää. Saksi sopiva ja napsauta reijittäjällä reikä.

Abittitikun lataaminen pimeässä
Ekoniksit
Päivitä abittitikkusi tai mikä tahansa asia, jonka päivitystä pitää vahtia, pimeässä huoneessa, niin pystyt multitaskaamaan. Voit nimittäin nukkua samalla! Näin säästät myös sähköä, kun huoneen valaistukseen ei kulu energiaa.

Joulu helpommaksi!
Ostokset ja asiointi
Kohta on taas joulu, ja ainainen miettiminen ruokien suhteen. Ensi vuoden jouluasi helpotat, kun talletat kuitit tämän vuoden ostoksistasi; voit sitä seuraten tehdä ostokset myös ensi vuonna. Samalla voit myös vertailla hintoja edelliseen vuoteen!

Ilmapallo jäälyhdyn muottina
Piha ja mökki
Iltojen pimetessä jäälyhdyt tuovat piristystä pimeälle pihalle. Ilmapallosta saat hyvän muotin lyhdylle. Täytä ilmapallo vedellä, tee solmu suuaukkoon ja laita yöski pakkaseen. Kun vesi on jäätynyt leikkaa ilmapallo pois ja tee jäähän reikä tuikulle. Kaada ylimääräinen vesi talteen seuraavaa lyhtyä varten ja aseta tuikku lyhdyn pohjalle.

Tomaatinviljelyn helppous
Piha ja mökki
Tomaatinsiemenet kannattaa kerätä talouspaperille. Kun ne ovat kuivuineet, leikkaa hieman siementä isompina paloina säilöön, esim. tyhjään viilipurkkiin. Helmikuussa siemenet istutetaan kukkapurkkeihin ja keväällä ne on helppo koulia, kun ovat toisistaan erossa.

Koristekuusi munakennosta
Ekoniksit
Leikkaa munakennon sisältä neljä eri kokoista kartiota. Maalaa kartiot vihreäksi peite- tai vesiväreillä. Aseta suurin alimmaiseksi ja pienin latvaksi. Koristele mieleiseksi.

Erilainen Halloween -kurpitsa
Käsityöt ja askartelu
Kaikkien Halloween -kurpitsojen ei tarvitse olla lyhtyjä. Pienellä vaivalla ja puukkotyöllä saa tehtyä hauskoja pöytäkoristeita.

Huulipunan jäljet
Kodinhoito
Huulipunan jäljet eivät tahdo lähteä laseista astianpesukoneessa, mutta kun pyyhit ne ensin talouspaperilla, jonka olet kostuttanut vedellä ja suolalla, niin johan tulee puhdasta jälkeä.

Näppylähanskat ja kissankarvat
Lemmikit
Kissojen ja koirien karvat lähtevät kätevästi irti huonekaluista, kun pyyhit niitä näppylähanskoilla.

Ripustettavat siveltimet
Kauneus ja terveys
Tee siveltimien kuivauksesta helpompaa. Meikkisiveltimet kannattaa ripustaa pesun jälkeen ripustettavaan pyykinkuivaustelineeseen. Paksumpiin siveltimiin kannattaa laittaa ponnari tiukasti varren ympärille ja laittaa ripustin kiinni ponnariin. Meikkisienet kuivuu kätevästi telineen päällä.

Pyykin kostuttaminen
Kodinhoito
Jos et ehtinytkään silittää pyykkiäsi, kun se oli vielä kosteaa, laita vaatteet yhdessä kostean pyyhkeen kanssa kuivausrumpuun ilman lämmitystä 5 minuutiksi. Tuossa ajassa ne kostuvat juuri sopiviksi silittää.

Moderni valokuusi
Piha ja mökki
Lojuuko aurinkovarjosi pihalla tai parvekkeella kesän jäljiltä? Ota aurinkovarjon kangas pois, ja avaa hieman runkoa. Levitä valosarja aurinkovarjon rungon mukaisesti ja anna loppujen valojen laskeutua kauniisti maahan. Näin sinulla on kaunis valokuusi ja varjollekaan ei tarvitse keksiä talven ajaksi säilytyspaikkaa.

Hauskat ruokien nimet
Lapset ja leikit
Lapset ovat usein nirsoja maistelemaan uusia makuja tai ruokia. Leikin avulla tämäkin onnistuu. Keksit vain hauskoja ja kivoja nimiä ruuillesi esimerkiksi Aurinkovelli, Halloween-keitto, Pupupata, Nallepuuro, Satu-salaatti tai Taikuri-risotto.

Paidat ja housut sekaisin?
Pukeutuminen
Talven pimeinä aamuna vaatekaappia haparoidessa ei mustien kerrastojen ylä- ja alaosaa erota toisistaan.  Ei huolta! Tee aina housuista solmu. Näin erotat vaatteet käsikopelollakin toisistaan.

Keittiöluutun kuivatus
Ekoniksit
Laita keittiöluuttu kuivumaan pystyssä olevan talouspaperihylsyn päälle. Kuivuu nopeasti ja ilmavasti, eikä haise tiskipöydällä.

Vähennä muovipussiin käyttöä
Ekoniksit
Käytä elintarvikkeiden pakkauspusseja roskapusseina. Näin välität turhaa muovipussiin käyttöä. Esimerkiksi isot sipsipussit ja lemmikkien ruokapussit toimivat hyvin.

Yllärilautanen
Lapset ja leikit
Saat lapsen houkuteltua ruokailemaan, kun tarjoilet valmiin annoksen lapsen eteen kattilankannella peitettynä. Tadaa! Mikä ylläri sieltä paljastuukaan?

Jääkaapin siivous kukkaron mukaan
Kodinhoito
Jääkaapin siivous kannattaa ajoittaa loppukuuhun ennen tilipäivää. Silloin se on valmiiksi tyhjimmillään, eikä ruokatarvikkeita tarvitse siirrellä siivouksen alta pois. Helpottaa ja vähentää huomattavasti siivoukseen käytettyä aikaa.

Puhelin kadoksissa?
Tekniikka
Jatkuvasti näkee ilmoituksia eri kanavilla löytyneistä ja kadonneista puhelimista, joiden omistajista ei ole tietoa. Eipä tarvi muuta kuin laittaa lukitusnäytölle taustakuvaksi oma nimi ja sellainen yhteystieto, josta puhelimen löytäjä tavoittaa passelin henkilön, jolle löydöstään ilmoittaa. Näin löytää puhelin omistajalleen ilman suurempia Sherlock -hetkiä.

Kuuma lautanen ja jousipuristin
Ruoka ja juhlat
Mikroaaltouunissa  lautanen tulee usein niin kuumaksi, että siihen ei voi tarttua paljain sormin. Kätevä tapa on tarttua lautasen reunaan jousipuristimella. Sillä voi nostaa tai vetää kuuman lautasen pois uunista.

Pese raastinrauta hammasharjalla
Kodinhoito
Astianpesuharjaa kätevämpi raastinraudan puhdistamiseen on hammasharja. Voit käyttää vanhaakin hammasharjaa, kunhan keität sen ensin puhtaaksi.

Suolaa ylikuohuneeseen ruokaan
Kodinhoito
Saat estettyä ylikuohuneen ruoan kiinnipalamisen hellaan, kun siroittelet heti ruoan päälle suolaa. Näin se ei pääse palamaan levyihin kiinni.

Pyykit kuivumaan verhokiskolle
Kodinhoito
Jos et omista pyykkinarua tai muuta kuivausvehjettä, niin ei ole hätää: Voit laittaa pyykit kuivumaan verhokiskolle.

Ajankulua terveyskeskuksen odotushuoneeseen
Kauneus ja terveys
Kun menet paikkaan, jossa joudut odottamaan tai olemaan seurannassa, muista ottaa mukaan kännykkään liitettävät\nnappikuulokkeet. Näin voit mukavasti ketään häiritsemättä kuunnella esimerkiksi radio-ohjelmia. Aika kuluu nopeammin eikä tarvitse kuulla ventovieraiden asiakkaiden hoitotoimenpiteitä eikä heidän sairaskertomuksiaan.

Silmärypyt
Kauneus ja terveys
Jos silmiesi ympärille on alkanut muodostua pieniä ryppyjä, jotka haluat peittää, lämmitä silmänympärysvoidetta  sormien välissä hieromalla, ennen kuin taputtelet sitä hellästi silmien ympärille. Näin voide imeytyy paremmin.

Harmaat hiukset piiloon
Kauneus ja terveys
Nopein tapa peittää harmaat hiukset on sekoittaa 1 rkl omenaviinietikkaa ja 1 rkl sitruunamehua  ja sekoittaa se 4 litraan lämmintä vettä ja käyttää sitä viimeisenä huuhteluvetenä shampoopesun jälkeen.

Maissiöljyä hiuksiin
Kauneus ja terveys
Kuiville ja huonokuntoisille hiuksille saat  tehokkaan hoitoaineen, kun hierot hiuksiisi maissiöljyä. Kiedo sitten hiusten ympärille kostea pyyhe ja anna vaikuttaa sen ajan, kun istuskelet saunan lauteilla. Lopuksi peset pois suihkussa laimealla shampoolla.

Poretabletit juomaksi
Ruoka ja juhlat
Jopa poretabletista saa hyvän ja raikkaan makuisen drinksun, kun laittaakin veden tilalle kivennäisvettä tai ananaspurkista mehua sekä jääpaloja.

Unettomuuteen kylmää käärettä
Kauneus ja terveys
Jos unettomuutesi syy on stressi ja siitä johtuva päänsärky, kannattaa kokeilla kylmää käärettä. Laita jääkylmää vettä pesuvatiin, lisää veteen 5 tippaa fenkoliöljyä  ja 5 tippaa laventeliöljyä. Sekoita vesi hyvin ja kastele liina. Väännä sen jälkeen liika vesi pois. Aseta kääre ohimoille ja otsallesi ja anna vaikuttaa puolisen tuntia ennen nukkumaan menoa.

Hyppivä pyykinpesukone?
Kodinhoito
Onko pyykkikoneen alla oleva lattia epätasainen niin, että linkousvaiheessa pyykkikone suorastaan hyppii ja meluaa? Laitoin jääkiekon tasaamaan pyykkikoneen alle.

Työpuhelut seisten
Kauneus ja terveys
Päätetyöskentelyssä usein uppoutuu töihin niin, että yksinkertaisesti jaloittelu unohtuu kokonaan. Ota tavaksesi vastata työpuheluihin seisten ja käveleskele samalla työhuoneessasi tai liikuttele jalkojasi. Itse olen havainnut tämän todella tepsiväksi keinoksi.

Vedenkestävä ripsiväri
Kauneus ja terveys
Vedenkestävän ripsivärin voi poistaa vaseliinilla.

Haastetta ristikon ratkomiseen
Muut
Liian helpolta tuntuvan ristikon ratkomiseen saat lisähaastetta, kun aloitat yhdestä kulmasta ja etenet sana sanalta järjestyksessä kohti vastakkaista kulmaa.

Häspärskis
Kauneus ja terveys
Lähes takuuvarma keino aivastuksen estämiseen on sanoa nopeasti häspärskis. Toimii myös, jos joku muu on aivastamassa ja sanot hänelle saman.

Kännykälle sadesuoja
Tekniikka
Syksy on sateista aikaa, mutta kännykkää tarvitaan myös silloin. Känykkä ja rankkasade eivät keskustele keskenään, ja kännykkä voi kastuessaan mykistyä täysin. Ei huolta. Kuljeta mukanasi syksyn pahimpien aikojen läpi pyörän satulasuojaa. Se sopii kuin hansikas kännykänkin suojaksi.

Henkilökohtainen apusanakirja
Muut
Osta vanhanajan aakkosellinen puhelinnumero- ja osoitemuistio, ja tee siitä itsellesi henkilökohtainen esimerkiksi englanninkielen sanakirja. Kerää vaikeasti muistamasi vieraskieliset sanat suomennoksineen muistioon aakkosvälilehdille helposti uudelleen löydettäväksi. Tämä on oiva apu esimerkiksi vieraskielistä kirjallisuutta luettaessa.

Paperiset pölypussit käyttöön
Ekoniksit
Ota automatkalle muutama ylimääräinen, paperinen tyhjä pölypussi mukaan. Roskien lajittelu onnistuu samantien. Pieni reikä pussissa \neuvoo\ rutistamaan jätteen pikkuriikkiseksi. Kätevää.

Käsisuihkusta vessapaperiteline
Muut
Vessasta puuttuu wc-rullateline, sen korvaa kätevästi käsisuihku.

Posti-Paten auto
Lapset ja leikit
Lapseni halusi tv:stä tutun Posti-Paten auton. Kulmikas paku syntyy melko vaivattomasti tyhjästä paketista, hieman saksia ja liimaa. Ei vaan sattunut olemaan punaista pakettia, siitä tuli hieman kritiikkiä. Tämähän on myös ekoniksi!

Pakkaa astiat pyyhkeisiin
Muut
Kun muutat, älä turhaan pakkaa särkyviä astioita sanomalehtiin. Siitä tulee vain roskaa ja painomustetta astioihin. Kääri puhtaat astiat puhtaisiin pyyhkeisiin ja tyynyliinoihin. Astiat voit purkaa suoraan kaappiin, samoin kuin pyyhkeet ja tyynyliinat. Ei tule turhaa paperijätettä, eikä tarvitse pestä astioista painomustetta.

Parasta ennen -leipää
Ruoka ja juhlat
Leipäpusseissa on usein inhottavat pistävät sulkijat. Jotta joudun vain kerran niitä käsittelemään, laitan ne leipälaatikon reunaan ensimmäisellä avauskerralla. Jos näitä on useampia, niin järjestän sulkijat vaaleammasta tummempaan leipään.

Tyynystä taas pöyheä
Muut
Jos tyynystäsi on tullut liian lättänä, laita se tyynyliinan sisälle poikittain ja möyhi!

Unohda vesirakkulat imuroidessa
Muut
Tuleeko sinulle esimerkiksi imuroidessasi vesirakkulat käsiisi? Vältät vesirakkulat, kun laitat käsiisi nahkasormikkaat imuroinnin ajaksi. Testattu on, ja toimii!

Kuivaushuoneessa eroon vaatteista
Ekoniksit
Kun peset kirpparille meneviä vaatteita, vie ne yleiseen kuivaushuoneeseen kuivumaan ja laita lappu mukaan, johon kirjoitat: \Saa ottaa vapaasti\. Loput vaatteet, jotka eivät ole kelvanneet kellekään, viet sitten kirppikselle tai kierrätykseen. Muista merkata alue, mistä saa ottaa, ettei katoa muidenkin vaatteita.

Heijasta valoa
Käsityöt ja askartelu
Leikkaa K-marketin heijastinkassin sisätasku irti. Leikkaa tasku kahteen osaan  ja pujota nämä pikaheijastimet nilkkoihin, ranteisiin tai vaikka pienen koiran kaulaan iltalenkille.

Kesäfiilistä mattopesulla
Kodinhoito
Varaa pyykkitupavuoro ja pese matot siellä tai kylpyhuoneen lattialla jouluksi mäntysuovalla. Mäntysuovan raikas tuoksu tuo kesän kotiisi.

Perheen kännykät lataukseen
Matkustus ja liikenne
Kun perhe lähtee reissuun, pakkaa useampipaikkainen jatkojohto mukaan, jolloin koko perheen kännykät tai muut laitteet saa yön aikana ladattua täyteen, vaikka majapaikassa olisikin vain yksi pistokepaikka seinässä.

Kestovanulaput
Ekoniksit
Eikö taidot riitä kestovanulappujen virkkamiseen? Aivan yhtä toimivia lappuja tulee vanhasta vaatteesta leikkaamalla. Collegekankaasta ei tarvitse edes reunoja ommella tai viimeistellä!

Tassunsuojat koiralle
Lemmikit
Koiran tassuja joutuu joskus suojaamaan esim. haavan, ihoärsytyksen tai leikkauksen takia. Koirille myytävät tossut voivat olla kalliita ja tipahtelevat helposti menossa. Pienen lapsen nepparikiinnitteiset kurakintaat ovat oiva valinta, ja kokoja on saatavilla isompiinkin tassuihin. Kuminauhan saa kaksi kertaa tassun ympäri, kangas on huomaamattoman kevyt, mutta toimii märälläkin säällä. Mikäli kintaiden peukut häiritsevät, nekin voi kiinnittää kuminauhalla tassun ympärille.

Lohkoperunat irtonaisiksi
Ruoka ja juhlat
Pirkan valmiiksi maustetut lohkoperunat ovat käteviä, mutta ainut ongelma on, että jäiset perunat ovat usein tarttuneet toisiinsa kiinni ja paistuvat silloin uunissa huonosti. Niitä toisistaan irrottaessani taas mausteet jäivät käsiini, eivätkä perunoihin, kunnes keksin, että ennen kuin avaan pussin, puristelen sitä lujasti niin kauan, että perunat ovat irtonaisia.

Paperi irti puusta
Sisustus ja remontointi
Onko kotisi puupintaan tarttunut paperia? Saat sen helposti irti, kun kostutat paperin vauvanhoitoöljyllä. Anna vaikuttaa noin 5-10 minuuttia ja irroita.

Vetolaatikot liukuviksi
Sisustus ja remontointi
Eivätkö vetolaatikkosi aukea enää kunnolla? Hio puisia uria ensin hienolla hiomapaperilla. Sen jälkeen vain \rasvaat\ kiskot tai urat palasaippualla tai kynttilällä.

Mattoa keikkuvan pöydän alle
Sisustus ja remontointi
Jos ruokapöytäsi keikkuu ikävästi, leikkaa korkkimatosta sopivan kokoinen pala. Sitten vain kiinnität sen puuliimalla pidentämään pöydänjalkaa.

Koiran nimilaatta kutistemuovista
Lemmikit
Kutistemuovista saa kätevästi tehtyä koiralle nimilaattoja useita kappaleita ja edullisesti. Sen voi myös koristella mieleisekseen. Muista vain tehdä rei'ittimellä reikä ennen uuniin laittoa.

Kuulolaitekoru puhelinlankaponnarista
Kauneus ja terveys
Puhelinlankaponnarista saat edullisen korun kuulolaitteeseesi. Katkaise ponnarista sopiva pätkä ja pujota se kuulolaitteen letkuun, ja näin voit \duunata\ laitteesi asuusi sopivaksi.  Kuulolaitetta ei tarvitse hävetä!

Ruuvinvääntimen kärjet
Sisustus ja remontointi
Tee kindermunan sisuskotelon päähän saksilla reikä, pujota kuminauha läpi ja tee muutama solmu. Sido kuminauhan toinen pää porakoneen kahvan ympäri. Laita tarvittavat kärjet kotelon sisään, näin  ne ovat aina mukana.

Hillopurkista hyvä juustorasia
Ruoka ja juhlat
Pyöreänmuotoisille juustoille kätevä rasia tulee hillopurkista. Aluksi kun juusto on kokonainen, voi purkkiosaa käyttää tiiviinä hattuna, jotta juusto ei pilaannu. Kun juustoa on leikattu muutama sentti, sopii myös kansi siten, että juusto jää kokonaan purkin sisälle.

Led-lamppujen takuu
Kodinhoito
Kun ostat uuden led-lampun, ota valokuva kuitista. Kirjoita led-lampun runkoon vedenpitävällä tussilla ostopäivämäärä. Näin saat kuitin säilymään, ja muistat koska lamppu on ostettu. Voit hakea kuittia vastaan uuden lampun, mikäli takuuaika ei ole mennyt umpeen.

Kattilankannesta asiaa
Kodinhoito
Dyykatusta kattilankannesta puuttui tappi, mistä kantta käsitellään. Viinipullon korkista tuli oiva tapinkorvike, ruuvilla kiinni alapuolelta. Ei kuumene kovassakaan käytössä ja kestää konepesua, helppo vaihtaa uuteen, jos löytyy hienompi.

Sukat suorassa
Ruoka ja juhlat
Nilkkasukat eivät juuri nyt ole muodissa, mutta talvella niitä tarvitaan. Mukavat ja pehmeät sukat pyrkivät joskus myttääntymään kengän sisään. Kun vedät paksumpien sukkien päälle ohuen ohuet kesänilkkurit, niin jopa pysyy alimmainenkin sukka paikoillaan. Ja lämpökin lisääntyy.

Kottikärry jää kakkoseksi
Piha ja mökki
Jäykistynyt ruoto pakottaa keksijäksi. Jo vuosia olen haravoinut syksyn lehdet 2 x 3 m kevytpeitteelle. Työ sujuu kumartelematta. Siinä joudun kyykistymään, kun otan kahdesta kulmasta kiinni ja vedän kuorman lehtikompostiin.

Syksyn lehdet
Piha ja mökki
Syksyn lehdet kannattaa haravoida puiden ja marjapensaiden juurille talvipeitteeksi. Nopeasti hajoavat pienet, ohuet koivun, pihlajan ja tuomen lehdet sisältävät runsaasti hivenaineita ja lehtijätteen mururakenne hellii kasvien juuria.

Sytytyspalat piiloon
Sisustus ja remontointi
Takan sytytykseen käytettävät styttyspalat tai -pussit saa sopimaan sisustukseen, kun päällystää niiden kartion mallisen pakkauksen rautakaupasta saatavilla ilmaisilla tapetin näytepaloilla. Samoilla tapettipaloilla voi päällystää myös muita sisustukseen sopimattomia käyttöesineitä. Myös kiva tuliais- tai lahjaidea.

Silmukoiden pidättäjät
Käsityöt ja askartelu
Pienten puikkojen silmukat eivät putoile, kun laittaa puikkojen toisiin päihin puuhelmet toppareiksi. Toimii kahdella puikolla neulottaessa.

Vanhan tapetin irroittaminen
Sisustus ja remontointi
Saat irroitettua vanhan tapetin pois seinästä, kun teet suihkepulloon seoksen, jossa on kuumaa vettä ja tilkka viinietikkaa. Sitten vain suihkuttelet ja annat vaikuttaa varttitunnin. Sen jälkeen tapetti on helppo irroittaa lastalla.

Maalinroiskeet pois
Sisustus ja remontointi
Usein käy niin, että vaikka olisit suojannut lattiat kuinka hyvin, niin maalaamisen jälkeen maalitahroja tuppaa olemaan myös lattiassa. Anna maalin kuivua ensin kunnolla ja irroita se sitten pois varovasti mattoveitsellä. Näin kuivunut maali murtuu helposti irti ja voit imuroida sen pois.

Hammastahna wc-pöntön puhdistuksessa
Kodinhoito
Hampaiden pesun jälkeen sylje suustasi tahnat wc-pönttöön. Pese pönttö sitten puhtaaksi.

Pensseleiden puhdistus
Sisustus ja remontointi
Maalatessa tahtoo aina jäädä maalia myös pensseleiden metalliosaan ja varteen. Saat puhdistettua siveltimet, kun hankaat ne puhtaaksi karhunkielisienellä. Puhdista samalla myös harjakset, mutta vain pituussuuntaan, etteivät ne menetä muotoaan. Kuivata harjakset lopuksi hiustenkuivaajalla.

Joulukalenteri
Käsityöt ja askartelu
Kerää 24 tyhjää talouspaperirullaa ja kääri ne vaikka punaiseen lahja- tai silkkipaperiin. Niihin mahtuu paljon isompia yllätyksiä sisään kuin esimerkiksi wc-paperirulliin.

Sauvasekoittimen suoja
Ruoka ja juhlat
Roiskuuko sauvasekoitinta käytettäessä?\nKiedo astian ja sekoittimen ympärille tuorekelmu. Voit liikuttaa sekoitinta eikä sekoitettava ruoka-aine tai muu sellaine roisku ympäriinsä. Kelmua voi kuiva-aineissa käyttää uudelleen.

Kynsiviila tablettien puolittamiseen
Kauneus ja terveys
Tavallinen kynsiviila käy täydellisesti erilaisten lääketablettien puolittamiseen. Viila on juuri oikean paksuinen asettumaan tabletin keskellä olevaan vakoon!

Lehdet jätesäkkiin
Piha ja mökki
Syksyn haravointiurakka helpottuu, kun käytät kottikärryjen sijasta jätesäkkiä. Taloyhtiön rikkakatoksen roskavaunuun saa näppärästi laitettu säkin irtolehtien sijaan.

Viininlehtikääryleet
Ruoka ja juhlat
Saat lisättyä juustojen säilyvyyttä, kun käärit juuston palat yksitellen viininlehtikääryleisiin. Huuhtele ensin suolaveteen säilötyt viininlehdet. Laita sitten muovirasiaan jääkaappiin. Jos sinulla ei ole viininlehtiä, niin kastele voipaperi suolavedessä ja kääri niihin.

Maukas puuro
Ruoka ja juhlat
Kun keität aamupuuroa ja haluat vaihtelua siihen, laita sekaan mysliä. Saat makua myslin marjoista ja siemenistä puuroosi.

Mausteille nimet
Ruoka ja juhlat
Nimeä mausteet helposti! Leikkaa maustepurkkeihin maustepusseista suoraan nimet ja kiinnitä ne teipillä. Lisävinkki: pusseista löytyy myös ruotsinkieliset nimet.

Pihvi suupaloiksi saksilla
Ruoka ja juhlat
Jos maukas pihvi lipsahtaa liika sitkeäksi, ja suomalainen tosimies ei oikein osaa syödä veitsellä ja haarukalla, niin voit pelastaa pihvin leikkaamalla sen vankoilla, terävillä saksilla.

Kakkukupu spagetilla
Ruoka ja juhlat
Jos täytekakkua varten ei ole sopivaa kupua, jonka alla kakkua voi säilyttää jääkaapissa, muutama spagetti ja pari palaa kelmua toimii loistavasti. Katko muutama kuiva spagetti kahtia ja upota niitä kakkuun niin, että osa jää näkyviin. Laita kelmua varovasti spagettien päälle, jolloin koristelut pysyvät kauniina.

Vessan raikastus saunatuoksulla
Kodinhoito
Loppuiko vessanraikastin? Pudota muutama tippa saunatuoksua pönttöön, niin vessa tuoksuu taas raikkaalle.

Juustotarjotin lahjaksi
Ruoka ja juhlat
Jos et keksi hyvää lahjaa, osta juustotarjotin eli tarjottimen päälle 3-4 erilaista juustoa, juustoveitsi ja vaikka suolakeksipaketti.

Laihdutusvinkki
Ostokset ja asiointi
Oletko laihiksella, jossa saat pitää yhden herkuttelupäivän viikossa? Jos herkkuihisi kuuluvat perunalastut, osta kaikkein pienin pussikoko, niin ei tule ahmituksi liikaa turhia ja ylimääräisiä kaloreita.

Villasukkaluistelu
Lapset ja leikit
Ei muuta kuin villasukat jalkaan ja sisällä luistelemaan. Täytyy muistaa varoa kaikkia kulmia, ja tavarat kannattaa siivota ennen luistelua.

Meikkikynät teräviksi
Kauneus ja terveys
Laita tylsät meikkikynät jääkaappiin ennen teroittamista. Kylmänä meikki pysyy teroittaessa paremmin kasassa, eikä murene.

Hiuslenkit harjaan
Pukeutuminen
Jos kadotat hiuslenkit helposti, kiepauta lenksut hiusharjan varren ympärille, niin ne ovat aina tarvittaessa lähellä.

Apua ikkunanpesuun
Kodinhoito
Käytä auton ikkunanpesunestettä kodin ikkunoiden pesussa, niin ei tule raitoja ikkunoihin.

Tacokuorista apua syömiseen
Ruoka ja juhlat
Lämmitin välipalaksi lihapiirakan, jossa oli juustoa, majoneesia ja ketsuppia. Syöminen käsin oli inhottavaa: piirakka oli rasvainen ja kuuma, ja täytteet valuivat sormille. Keksin ratkaisun: sujautin lihapiirakan Pirkka tacokuoreen.

Sukkahousut pelastaa juhlat kuin juhlat
Sukkahousuniksit
Mustalla kostutetulla sukkahousulla voi hieroa tahrat tummista vaatteista, eikä jää nöyhtää.

Kierrätys joulukalenteri
Käsityöt ja askartelu
Jäikö parittomia tai pieneksi jääneitä  sukkia jouten? Ripusta 24 sukkaa lankalenkeillä oksaan tai muotoile oksista kuusi ja laita sukat roikkumaan. Numeroi sukat ja täytä  mieleisellä tavalla. Saat kierrätyskalenterin nätisti joulua odottamaan.

Vanha vyö uusiokäyttöön
Piha ja mökki
Vanhan vyön rispaantuessa epäsiistiin kuntoon, voit kiinnittää sillä linnunpöntön puuhun. Voit tehdä vyöhön reikiä puun paksuuden mukaan eikä vyö uppoa puun sisään kuten ohuemmat langat. Puuhun ei tarvitse porata eikä naulata ja pönttö pysyy taatusti puussa kuin puussa kiinni. Helppo kiinnittää ja irrottaa!

Vaunujen heijastusnauhat
Ulkoilu
Syksyn märkyys ja pimeys, mutta vaunulenkille olisi kiva mennä. Meidän vaunuissa ei juuri heijastimia ole, eikä vaunujen takana kulkevaa työntäjää juuri näy autoon hämärällä. Nyt näkyy hyvin kun hankin itselle päälle laitettavien heijastinvaljaiden lisäksi toiset ja laitoin ne vaunujen eteen osittain kuomun päälle heijastamaan.

Maksamakkarapötkön suojus
Ruoka ja juhlat
Maksamakkarapötkön leikatun pään kuivumisen voi kätevästi estää kiertämällä päähän tulpaksi pakastepullon korkin.  Ainakin tämä kyseinen pötkö ja korkki sopivat kokonsa puolesta täydellisesti yhteen eikä tarvitse kääriä kelmuun.

Jarrusukat molemmin päin
Vauva
Taaperon jarrusukat ovat kätevät sisällä. Kun olet lähdössä ulos, käännä lapsen sukat nurinpäin jalkaan. Näin jarrut eivät hankaloita kengän laittamista jalkaan.

Lasinsuojat ötököitä vastaan
Muut
Säilykepurkin kansi, maalaa tai ei, ja kiinnitä sitten otin kiinni omista varastoista tai kierrätyskeskuksesta. Ei pääse ampparit kesällä juoman sekaan.

Lasten taideteokset talteen
Lapset ja leikit
Anna jokaiselle lapselle oma, nimetty tapettirulla. Tapetin nurja puoli on tosi hyvää, vahvaa paperia piirtelijöille, ei tule tussikaan läpi.  Rullaa paperia esille tarpeellinen määrä.  Kun työ on valmis tai ei nää huvita jatkaa rullaa teos talteen paperia leikkaamatta. Kun sitten taas huvittaa piirrellä, otetaan rulla esiin, avataan rullasta seuraava puhdas kohta.  Siellä on myös vanha työ tallella. Laita silloin tällöin päivämäärä ja vuosiluku ylös niin lapsesi saa sitten joskus seurata omaa kehitystään ja nauttia pikku kätösten taidoista.

Tippumaton tomaatti ja siistit sormet
Ruoka ja juhlat
Voileivän voideltuasi laita leivälle ensin tomaattiviipale tai pari, ja vasta niiden päälle juustosiivut. Syödessä tomaatti ei tipu eivätkä sormet sotkeennu.

Uunipellit ja uuni puhtaaksi
Kodinhoito
Palaneet mustuneet uunipellit ja uunin saa puhtaaksi hankaamalla likakohtaa sokeripalalla raapustaen. Kostuta uunipelti ensin kuumalla vedellä ja fairyllä.  Anna vaikuttaa hetken. Kaada vesi pois ja hinkkaa kosteaa pintaa sokeripalalla.  Sokeria kuluu paljon mutta on puhdas luonnontuote eikä naarmuta uunin tai peltien pintaa. Käytä sokeripalaa myös uunivuokien ja kahvikuppien tummentumien poistamiseen.  Toimii loistavasti kunhan jaksat raaputtaa ☺

Kuivatuista sienistä jauhetta
Ruoka ja juhlat
Kuivatuille sienille saat lisäkäyttöä, kun jauhat ne tehosekoittimessa. Jauhe menee pieneen tilaan, ja voit lisätä jauhoa esim. lihapullataikinaan, sämpylöihin jne.

Kierrätä kuplamuovi
Piha ja mökki
Postilähetykset on usein kääritty kuplamuoviin. Älä heitä menemään vaan säästä. Saat pidettyä mökin miksei kodinkin ulkotyökalut ja puutarhakalut hyvässä kunnossa, kun suojaat ne kuplamuovilla.

Ei sokerihumalaa
Lapset ja leikit
Tarjoa lapsesi synttäreillä ensin suolaiset herkut ja vasta sen jälkeen täytekakku, karkit ja muut makeat. Näin vältyt sokerihumalan aiheuttamasta villiintymisestä ja säästät hermojasi.

Lasten syntymäpäiväjuhlat
Ruoka ja juhlat
Erinomainen nyrkkisääntö on kutsua syntymäpäiväjuhliin yhtä monta lasta, kuin synttärisankarilla on ikävuosia.

Vedenimijävaippa
Kodinhoito
Jääkaapin vihanneslaatikon alla oleva syvennys kerää vettä ja valuu ylikin. Saat helposti kaiken veden pois laittamalla vauvan vaipan pohjalle imemään vedet.

Kakkukoriste
Ruoka ja juhlat
Unohtuiko ostaa kakkuun koristeen? Ei hätää, voit hyvin käyttää lasten legoa kakkukoristeena. Samalla hauska ja kestävä ratkaisu :)

Puhelimen herätyskello
Muut
Kun asetat nukkumaan mennessäsi aamuherätyksen niin puhelimesi ilmoittaa jäljellä olevan ajan hälyytykseen, joka käytännössä tarkoittaa potentiaalista nukkumisaikaa mikäli nukahtaisi heti. Tämä saattaa ahdistaa ja aiheuttaa jopa unettomuutta. Aseta seuraavan aamun hälyytys hyvissä ajoin ennen nukkumaanmenoa esim. iltapalalla.

Sateenvarjosta sadeviitaksi
Ekoniksit
Liian usein sateenvarjon tekniikka pettää itse kankaan säilyessä ehjänä. Mitä tehdä siis varjolle tai pikemminkin kankaalle? Ota kangas talteen ja laajenna keskellä olevaa pientä reikää. Saat näin näppärästi lapselle sadeviitan lempisateenvarjosi väreissä. Samalla tulet erotelleeksi kankaan metallisesta ruodosta, jolloin ruoto kelpaa metallinkeräykseen. Ja kangas lumppuihin, jos se ei sadeviitaksi asti jalostu.

Maa-artisokan kuoriminen
Ruoka ja juhlat
Keita maa-artisokka kuorineen.  Anna jäähtyä niin, että sormet kestävät käsittelyn. Halkaise mukula ja purista sisällys pois. Vältyt vaivalloiselta kuorimiselta.

Muovit kierrätyskuntoon
Ekoniksit
Kierrätykseen laitettavan muovijätteen tulisi olla puhdasta, mutta puhtaalla vedellä pesu kumoaa kierrätyksen tuomaa hyötyä. Käytä muovipurkkien huuhtomiseen tiskauksesta jäänyttä vettä kun varsinaiset tiskit ovat jo pesty.

Tontut säilöön
Käsityöt ja askartelu
Lasten askartelemat pahviset tonttu-ukot oviin ja hienoimmat lumihiutaleet saa kätevästi säilöön kaapinovien sisäpuolille teippaamalla. Siitä ne hauskasti näkyvät ja ilahduttavat pitkin vuotta kaapilla käydessä.

Retkiletut
Ulkoilu
Letunpaistoa nuotiolla? Tee taikina valmiiksi maitopurkkiin, kaataminenkin on helppoa! Jos purkissa ei ole korkkia, teippaa nokka kiinni.

Ekologinen joululahja
Käsityöt ja askartelu
Ylimääräisiä pinssejä kaikenmaailman myyjäisistä? Lasten hama-helmistä tehdyistä töistä saat kivat joululahjat ystäville ja sukulaisille liimaamalla pinssin taustalle.

Nopeat mustikkapiirakat
Ruoka ja juhlat
Nopeat ja helpot mustiikapiirakat saat leikkaamalla Pirkka pakaste-vehnäpullista vähän kovertaen kannen pois ja asettamalla sen tilalle mustikoita, joissa on vähän sokeria ja perunajauhoja. Paista ohjeen mukaan. Kannet voit liittää yhteen, voidella ja paistaa pulliksi!

Leipähävikki nollaan
Ekoniksit
Viimeisetkin leivänpalat -vaikka jo vähän kuivahtaneetkin- tulevat taatusti syödyiksi, kun voitelet ja päällystät ne valmiiksi isolle lautaselle kelmun alle ja nostat jääkaappiin. Päällystämiseen käy juuston ja kinkun ohella majoneesin, vihannesten tai hedelmien jämät, jotka muuten uhkaavat jäädä käyttämättä. Leipään saa samalla uusia makuyhdistelmä.

Villasukkien uusi elämä
Käsityöt ja askartelu
Leikkaa risaisesta villasukasta varsi talteen ja kudo vain jalkaterän osa uudelleen. Sama kikka toimii lapasille.

Koristeellinen lahjanaru
Ruoka ja juhlat
Lahjapakettisi saa erilaisen ilmeen, kun leikkaat saksilla lahjanauhan halki. Käpristä suikaleet saksilla sen jälkeen normaaliin tapaan. Joitain nauhoja tarvitsee vain leikata hieman kärjestä, ja nauhan saa repäistyä kahdeksi pienemmäksi suikaleeksi saksia sen koommin käyttämättä. Ideaa voi käyttää myös vaikka juhlapöydän koristelussa!

Syö siemeniä ja pähkinöitä
Ruoka ja juhlat
Keittiönpöydällä pilttipurkeista saa kätevästi otettua päivän pähkinät ja siemenet.

Kaupasta ilmainen \kantokassi\
Ostokset ja asiointi
Olen huomannut, että kaupassa on lattialla melkein aina lava, jossa on tyhjiä pahvilaatikoita ja -koteloita. Nappaan siitä yhden kotelon ja kannan ostokseni kotiin kaupan laatikossa. Laatikon poltan sitten takassa. Laatikko on ilmainen, ja vähennän muovipussien käyttöä.

Kumihanskakumirenkaat
Käsityöt ja askartelu
Rikkinäisistä kumihanskoista saa kestäviä ja monenkokoisia kumirenkaita leikkaamalla ne sopivan levyisiksi renkaiksi. Sormiosista saa pienempiä renkaita, ja voit leikellä niitä erilevyisiksi ja näin saat todella kestäviä kumilenksuja.

Takin raikastus huuhteluaineella
Kodinhoito
Kun huuhteluainepullo on tyhjä, lisää vähän vettä ja ravista. Tee liuoksella pintapesu takille puhtaan liinan avulla ja taas on raikasta kulkea :)

Kenkä kulunut vinoon?
Kauneus ja terveys
Jos esimerkiksi kengän ulkosyrjä on painunut linttaan, laita kengän sisäpuolelle ulkoreunalle tarroja, joita laitat yleensä tuolin jalan alle. Ne oikaisevat vinoon kulunutta reunaa. Voit laittaa useampiakin.

Kestokassit muovipussien tilalle roskien vientiin
Kodinhoito
Laita muovipussien sijasta kuitukangas- tai muu pestävä kestokassi kierrätykseen menevien jätesankoihin. Lasin- ja metallinkeräys tai lehdet näin kierrätykseen helposti.

Tee se itse-joulukalenteri
Muut
Älä heitä kenkälaatikoita ja wc-paperirullan hylsyjä pois. Laatikon sisälle mahtuu hyvin 24 rullaa, jotka voit täyttää haluamillaan yllätyksillä ja laatikon koristella miten tahtoo.

Iltarentoutus
Lapset ja leikit
Eikö uni tule ja lapsi ei rauhoitu?  Et enää jaksa lukea viidettä iltasatua?Youtube on pullollaan apuja siihen. Erilaisia rentoutusharjoituksia ja rauhoittavia musiikkeja löytyy pilvin pimein, ei kun valitsemaan.

Leipäpussit käyttöön
Ekoniksit
Käytetyt tyhjät leipäpussit saa taiteltua todella pieniksi kolmioksi ja niitä kannattaa pitää jokaisen takin taskussa. Koskaan ei tiedä, milloin niitä tarvitsee. Käteviä pienten roskien keräilyyn lenkkipolulla, tyhjien pullojen varalta ja autossakin on aina tarvista pienelle roskikselle.

Kierrätysoppia
Ekoniksit
Lapset oppivat kierrättämään, kun kaikelle on oma paikkansa, joka myös samalla kertoo mitä kierrätetään. Esimerkiksi lasijätteet isoon lasipurkkiin, metallit vanhaan kattilaan, pahvit pahvilaatikkoon.

Kadonneet sukat takaisin
Kodinhoito
Onko puhtaiden pyykkien joukossa vain yksittäisiä sukkia? Vie puhdas, mutta yksinäinen sukka heti takaisin likapyykkikoriin. Pyykkiprosessin pyöriessä muutamia viikkoja, rikastuu sukkien osuus puhtaan pyykin joukossa. Näin aina puhdasta pyykkiä viikatessasi, löydät sen pesukerran aikana \rikastuneet\ sukkaparit.

Makupalaputkilo
Lemmikit
Ota talouspaperirullan tai wc-paperirullan holkki talteen, ja taita molemmat päät noin 3 - 5 cm päästä. Toisen pään voit kiinnittää nitojalla. Laita putkeen makunaksut koiran palkitsemiseksi lenkillä. Putken saat helposti auki, eivätkä naksut liiskaudu mössöksi takin taskussa lenkillä.

Villasukka-tumppu-vuori
Lapset ja leikit
Talvi tuo tullessaan eteiseen ainakin lapsiperheissä vuoren verran lapasia ja villasukkia. Osta pyöreitä, nipsuin varustettuja pikkupyykin kuivaustelineitä ja ripusta niitä pukeutumispaikkaan vaikka useita päällekkäin. Lapsista on hauska siihen ripustaa ja sieltä ottaa. Ovat helposti löydettävissä ja kuivahtavat samalla, tai helppo nostaa kuivumaan, jos märempiä.

Nukkumatyyny
Kodinhoito
Käytä nukkumatyynyissä yhtä tai kahta vanhempaa tyynyliinaa alla, niin säästät tyynyjä turhalta pesulta ja pysyvät muutenkin  parempana.

\Kookosmaito\ kahviin
Ruoka ja juhlat
Kahviin, retkellä ilman kylmälaukkua, ota toiseen pikkupurkkiin maitojauhetta, toiseen kookosöljyä. Laita mukiin esimerkiksi 2 tl maitojauhetta ja 1/2 tl kookosöljyä kahvin kera, ja saat maukasta kookoskahvia!

Ei mustia jätesäkkejä
Ekoniksit
Laita peräkärryn pohjalle iso muovipeite ja levitä sellainen myös nurmikolle, ja haravoi sen päälle lehdet ja kippaa kuorma suoraan peräkärryyn. Vältät turhaa pussittamista, eikä tule muovijätettä. Helppo purkaa kaatopaikalla kuorma.

Pakkausmateriaalia tapeteista
Ostokset ja asiointi
Remontin jälkeen ylijäämätapetit voi käyttää hyvin pakkausmateriaalina, kun lähetät paketin.  Taatusti kestävää ja helppo pakata.

Huonekasvien tukeminen
Kodinhoito
Makkaratikku on oivallinen kukkakeppi huonekasvien tukemiseen. Työnnä vain paistopää multaan ja keppi tukee kasvia loistavasti.

Ruutuaika-niksi
Lapset ja leikit
Laita jo kuudelta kaikki ruudut ja somet kiinni. Vietä ilta perheesi tai ystäviesi kanssa.

Säästöpossu seinänväliin
Ostokset ja asiointi
Tee eristämättömän väliseinän ylälaitaan puolen sentin rako. Työnnä aina kertyneet käteiset sinne. Kun seinä on täynnä, lähde lomalle.

Eteinen järjestykseen kestokasseilla
Sisustus ja remontointi
Kauppojen kestokasseilla saa eteisen järjestykseen edullisesti. Tarvitset vain silmää miellyttäviä kasseja ja naulakon tai vaikka irtokoukkuja seinälle. Meillä on esimerkiksi Muumi-kassi kuopuksen vaatteille ja muille tarvikkeille - pyöräilykypäräkin mahtuu hyvin - ja keskimmäinen tykkää mansikoista, joten hänen kassinsa on mansikkakuvioinen. Reissuun lähtiessä vain kassi mukaan! Toimii hyvin myös kenkien säilytykseen.

Kenkälokerikko pullokasseista
Kodinhoito
Laivalta ostetuista pullokasseista saa kenkälokerikon. Kolme paria kenkiä mahtuu kassiin ja kasseja voi pinota päällekkäin tai laittaa hyllylle.

Joulukalenteri purkeista
Käsityöt ja askartelu
Kerää 24 tyhjä verensokerin mittausliuskojen purkkeja. Purkkeja voit kysyä terveyskeskuksesta, palvelutaloista, tai käytä muita pieniä purkkeja. Liimaa purkkeihin numerotarrat ja täytä ne pikku tavaroilla, kolikoilla, karkeilla ja viesteillä. Laita purkit talteen, täytät ne vain uudelleen seuraavana jouluna.

Leikkiruokia aikakauslehdestä
Lapset ja leikit
Tämä niksi on tyttäreni kehittelemä. Hän nappasi vanhan Pirkka-lehden ja keksi sille vielä hyötykäyttöä: Lehden pienistä ruokamainoskuvista saa askarreltua oikean oloisia ruokatarvikkeita Barbeille tai Petseille. Leikkaamisen jälkeen kuvaan tehdään saman kokoinen tausta, liimataan sen päälle talouspaperia, jonka jälkeen kuva liimataan taustan päälle.

Leivitä sipseillä
Ruoka ja juhlat
Nyt kun on vaikka mitä makuja sipseissä, niin murskaan ja käytän niitä pihvien leivitykseen.

Kuivat munkkirinkilät
Ruoka ja juhlat
Kuivahtaneet munkkirinkilät jauhan korppujauhoiksi. Niitä käytän kakkuvuokaan, kun teen kuivakakkuja. Ihanan makuista ja rasvaakin hieman valmiiksi mukana.

Sukkien kavennukset selville
Käsityöt ja askartelu
Kun neulot sukkiin kiilakavennuksia kantapään neulomisen jälkeen, pysyt kerroksista ja kavennuksista hyvin laskuissa, kun merkitset ensin mustekynällä pahville kavennukset ja välikerrokset.  Kun olet neulonut tai kaventanut, ympyröi kunkin kerroksen jälkeen lyijykynällä kevyesti pahviin. Kun kaikki kavennukset on tehty, pyyhi merkinnät pois. Ei haittaa, vaikka neulominen keskeytyy välillä, pahvista näet missä vaiheessa työ on.  Voit käyttää samaa pahvia monta kertaa.

Heijastinmantteli kauppakassista
Lemmikit
K-kaupan heijastinkassista saa oivan pinen koiran heijastinmanttelin pienellä leikkaamisella ja ompelulla. Näkyy pieni ystäväkin hyvin pimeässä. ;)

Tuplapeitto ja pussilakana
Kodinhoito
Ongelma: Ison tuplapeiton laitto pussilakanaan. Ratkaisu: Laita nepparin toinen vastakappale peiton jokaiseen kulmaan ja toinen vastakappale pussilakanan sisälle kulmiin. Peitto on helppo laittaa, kun kulmat saa kätevästi kiinni pussilakanaan ja peitto pysyy ojennuksessa! Ei enää pussilakanasta pursuavaa eikä rytyssä olevaa peittoa.

Maitopurkista leivosten kuljetusrasia
Ruoka ja juhlat
Saat tehtyä kätevän muffinsien kuljetusrasian maitopurkista, kun leikkaat yhden purkin kyljen auki. Purkin voi sulkea teipillä kiinni, niin muffinsit eivät kuljetuksen aikana pääse liikkumaan purkissa. Määränpäässä voit koristella muffinsit vaikka kotona valmiiksi tehdyllä kuorrutteella. Näin säästät paljon tilaa, kun muffinsit voi pakata päällekkäin ja tiiviisti!

Hillot purkkiin shakerilla
Ruoka ja juhlat
Sporttijuomashakerin kansi on täydellinen suppilo hillojen purkitukseen. Menee kaikki hillo purkkiin ilman sotkua!

Kirjastontäti-roolileikki
Muut
Soitteleeko sinullekin jatkuvasti, lähes päivittäin, puhelinmyyjät kaupaten aikakausilehtiä? Sanot vain hiljaisella äänellä, että hys, hys olen kirjastossa töissä ja tänne tulee kaikki lehdet.

Siivousintoa
Kodinhoito
Kastele pieni pyyhe kosteaksi ja halutessasi lisää tilkka pesuainettakin. Pyydä lasta \skeittaamaan\ pyyhkeen päällä lattioita pitkin, näin lattiat peseytyy kuin itsestään.

Pussinsulkija
Ruoka ja juhlat
Kun avaa ensimmäisen kerran leipäpussin ottaen metallisen pussinsulkijan pois missä on päiväys, tekee reiän pussin suuhun ja taittaa sen takaisin pussiin kiinni, niin pysyy päiväys tallessa ja voi käyttää toista pussinsulkijaa.

Kierrätyskori
Käsityöt ja askartelu
Leikkaa vanhat kankaat kuteiksi. Virkkaa niistä koreja.

Uusiokäyttöä
Ekoniksit
Lasipulloja kantaessa on hyvä suojata pullo pullosuojalla. Älä osta muovista pullosuojusta, sillä saat sellaisen ilmaiseksi, kun ostat sipuleita. Osa sipuleista pakataan sukkamaiseen putkiloon, leikkaa vain päädyt pois.

Leivonnaiset
Ruoka ja juhlat
Voitaikina- ja murotaikinaleivonnaiset kohoavat upeiksi, kun jäähdytät ne hyvin ennen paistamista.

Rumpu lapselle
Lapset ja leikit
Vanhasta irtopohjavuoasta, johon leipomukset jo tarttuu kiinni, saa pienelle hyvän rummun. Ääni on myös sellainen, että vanhemman korvat sen kestää.

Kakku kosteaksi
Ruoka ja juhlat
Jos kostutat kakkupohjan tai kakun, saat parhaan tuloksen kaatamalla kostukkeen kuuman kakun päälle.

Dosetti vitamiineille
Kauneus ja terveys
Normaaliin dosettiin eivät mahdu kaikki päivän vitamiinit, kun jo kaksi kappaletta kalanmaksaöljykapseleita vie ison tilan. Keräsin 7 (joka viikon päivälle oma) pienen peltirasian ja laitoin ne yhteen pieneen puiseen laatikkoon, josta ne on kätevä ottaa. Rasioitten pohjaan laitoin lyhenteet ma, ti, ke, jne., jolloin muistan, minkä päivän olen ottanut.

Koira näkyville
Lemmikit
Kun lenkkeilet syksyn pimeissä illoissa koirasi kanssa, niin on hyvä, että myös koirasi erottuu pimeässä. Kangaskaupasta saa heijastinkangasta, ompele siitä lemmikillesi näkyvä viitta.

Kimallusta juhliin
Käsityöt ja askartelu
Pikkujoulukausi lähestyy ja tarvitset päällesi jotain kimaltavaa. Jos kaapistasi ei löydy mitään kimaltelevaa, ota vanha paitasi esiin ja ompele siihen paljetteja tai muita timantteja. Näin saat säihkyvän paidan juhliin.

Korkki ja ruuvi
Ruoka ja juhlat
Korkkiruuvi hukassa? Etsi työkalupakista pari puuruuvia, ruuvimeisseli sekä pihdit tai hohtimet. Kierrä ruuvit vierekkäin pullon korkkiin ja vedä niistä hohtimilla korkki irti.

Housut suoraksi
Pukeutuminen
Jos housusi jäävät jumiin kantapään kohdalle, ota henkari ja laita koukku jumiutuneen housun lahkeeseen ja vedä ylöspäin, niin saat housun lahkeet taas suoriksi.

Verhotangon rengas
Sisustus ja remontointi
Verhotangon rengasta ja nipsua voi tarvittaessa käyttää vaikka pyyhekoukkuna.

Unohtunut pyykkikassi vai ei sittenkään?
Ekoniksit
Unohtuiko reissulle ottaa mukaan pyykkikassi? Käytetystä t-paidasta tai housuista saat kätevän pyykkikassin, kun laitat käytetyt vaatteet vain sisälle. Kotona helppo heittää kaikki vaan suoraan pyykkiin, ja luontokin kiittää, kun jää jälleen yksi muovikassi käyttämättä!

Kasvisruokaa
Ruoka ja juhlat
Onko perheessäsi vain osa kasvissyöjiä? Tee esimerkiksi kasviskeittoa iso kattilallinen, ja lisää paistettu jauhelihanmuru tai paistetut kanansuikaleet keittoon vasta sen jälkeen, kun kasvissyöjät ovat ottaneet lautaselleen annoksensa keitosta.

Meikin tarkka käyttö
Kauneus ja terveys
Parinkympin silmänympärysvoideputkilossa on 2 grammaa voidetta.  Siitä jää osa käyttämättä, kun suti ei ulotu putkilon pohjaan asti. Jos rikot putkilon vaikka veitsellä ja nuijalla, saat meikin tarkasti käytettyä.

Kodin askareet ja motivointi
Kodinhoito
Houkuttele itsesi kotihommiin eli sano itsellesi: \Saat keittää kahvit, heti kun olet vienyt roskat\ tai \Saat syödä vihreän kuulan, heti kun olet pessyt wc-pytyn\ tai \Saat syödä suklaakonvehdin heti, kun olet pyyhkinyt pölyt.\  Kummasti alkaa arkisetkin askareet maistumaan.

Jemmavarasto
Muut
Pidän aina kotonani pientä jemmavarastoa siltä varalta, että en syystä tai toisesta pääsekään käymään kaupassa sairastumisen tai huonon sään takia, tai en yksinkertaisesti jaksa! Eli kotonani on AINA wc-paperia; jauhelihaa; kalapuikkoja; ranskalaisia perunoita pakastimessa; säilykepurkkeja, kuten hernekeitto, lihapulla, tonnikala sekä ananas; makaroonia; nuudeleita ja mehutiivistettä.

Kierrepullo-mehupurkit
Muut
Kierrepullo-mehupurkit ovat minusta paljon kätevämpiä kuin saksilla auki leikattavat tuoremehupurkit. Niinpä säästänkin kierrepullon juotuani sen tyhjäksi ja kaadan saksilla leikattavasta mehun kierrekorkkipulloon.

Stressivapaa kauppalista
Ostokset ja asiointi
Olet menossa hakemaan kaupasta vain ne 3 tuotetta. Todellisuudessa teet aina lisää löytöjä. Mukana kulkeva mies valittaa \mennään jo\ tai \aina mä joudun odottaa\ kun katselet muutakin kuin mitä kauppalistassa oli merkitty. Ei hätää, kirjoita jo valmiiksi kauppalistaan yllärituotteet. Näin voit rauhassa käydä kauppalistaasi läpi, ja ostaa ne mitä siihen on merkitty.

Moniviljapuuro
Ruoka ja juhlat
Siinä vaiheessa, kun pikakaurahiutalepuuro ei enää maistu, on aika vaihtaa viljalajia. Tee omaa neljänviljan puuroa sekoittamalla eri viljalajien puurohiutaleita. Meillä oli viimeksi kahden viljan puuroa eli ruispikahiutaleita sekä kaurapikahiutaleita. Puuro lautasen keskelle voinsilmä ja kylläpä maistui taas.

Murukastike
Ruoka ja juhlat
Jos haluat tehdä jauhelihakastikkeesta ihanaa murukastiketta, niin murskaa jauheliha muruiksi paistamisen jälkeen haarukalla.

Muropaketin siisti avaus
Ruoka ja juhlat
Muropaketin avaus onnistuu näppärästi sujauttamalla pikkulusikan pää läpän alle ja liikuttamalla se puolelta toiselle. Näin kansi ei repeä, ja sulkeminen onnistuu kuin elokuvissa.

Jauhelihataikina
Ruoka ja juhlat
Kun teen perus-jauhelihataikinan, ostan kerralla enemmän. Näin saan tehtyä taikinasta samalla kertaa lihapullia, mureketta ja pihvejä. Sitten vain pakastan esimerkiksi lihapullat ja pihvit, ja syömme murekkeen.

Smoothieen hapankorppua
Ruoka ja juhlat
Jokos olet kekannut murskata smoothien sekaan murskattuja hapankorppuja tai murskattuja keksejä?

Tuolin alle säilytyspussi
Kodinhoito
Mihin laittaa mukit, lasit ja lautaset, kun on kutsuilla istunut alas ja ehtinyt syödä ruokansa, kakkupalansa ja juoda kahvinsa? Juhlatila on ruuhkaisa, ahdas, eikä oma liikkuminenkaan ole pantterin luokkaa. Moni jättää asettinsa tuolin alle, mistä seurauksena, että itse tai joku toinen ne epähuomiossa kippaa kumoon, ja seurauksena on lasinsirpaleita ja sotkua. Tuolien alle voidaan kiinnittää riippukeinun tapaan joustava pussukka, vaikka vanha lasten villatakki, kauppakassi tai pussukoita voi kutomistaitoinen itse neuloa.  Näin kaikki voivat istua ja rupatella juhlissa mukavasti paikallaaan eikä \mihin laittaa käytetyt\ -asetit  -kysymys hermostuta enää ketään.

Muumivaippojen pakkauspussi biojätepussiksi
Vauva
Muumivaippojen pakkauspussi on biohajoava eli sen voi hyödyntää biojätepussina. Se on myös kestävämpi kuin normaalit biojätepussit.

Nolot tilanteet julkisissa
Muut
Jos epähuomiossa et ole liittänyt kuulokkeita kännykkään, laitat musiikin soimaan ja se kuuluu puhelimen kaiuttimesta, vältyt nololta tilanteelta kun \vastaat puhelimeen\.

Suksivalaisin
Sisustus ja remontointi
Rukalta bongattua: ämpäri ja vanhoja suksia. Näistä kiva valaisin.

Keitetyn kananmunan uudelleen lämmitys
Ruoka ja juhlat
Lämpimät kananmunat ovat mielestäni parempia kuin jääkaappikylmät, mutta ei niitä jaksa yksitellen keittää. Jääkaapissa kylmettyneen kananmunan saa nopeasti taas lämpöiseksi kuumentamalla vedenkeittimessä vettä, ja antamalla kananmunan lämmetä kuumassa vedessä muutaman minuutin kuoret yhä munassa kiinni.

Huulipunakotelon uusi elämä
Kauneus ja terveys
Huulipunakoteloa voi käyttää muuhunkin kuin huulipunan kuljettamiseen. Kotelossa voi pitää hiuspinnejä, jotka muuten katoaisivat laukun pohjalle. Sinne myös mahtuu pienemmät kaulakorut ja korvakorut.

Paras vuotosuoja narttukoiralle
Lemmikit
Narttu-koiralle parhaan vuotosuojan saa vauvojen housuvaipoista, hännän kohdalle vain leikataan reikä. Toimii todella hyvin!

Keep on smiling :-)
Kauneus ja terveys
Jos hymylihakset ovat iän myötä veltostuneet, voit vahvistaa lihaksia. Vie sormet poskille, silmien alle ja nenän korkeudelle. Nosta sitten poskilihaksia ylöspäin, suuntana silmien keskiosa. Jatka nostamista yli poskipäiden korvien suuntaan. Näin saat hymyn ylös ja vahvistat samalla hymylihaksia.

Fisun grillaus
Ruoka ja juhlat
Grillattavaksi sopivat kaikkein parhaiten kiinteälihaiset ja rasvaiset kalat. Kala kannattaa aina suolata ennen grillaamista, jolloin se muuttuu kiinteämmäksi käsitellä.

Kalan grillaaminen
Ruoka ja juhlat
Kokonaiseen kalaan saa mehevyyttä grillatessa, eikä se pääse kuivahtamaan, kun sen täyttää kasviksilla.

Pikkarit tallessa
Kauneus ja terveys
Pakkaa reissuun lähtiessäsi pikkarit samaan kosmetiikkalaukkuun shampoiden ja muiden kemikaliotuotteiden kanssa. Näin ne eivät lentele laukusta ottaessasi muita tavaroita esille ,ja ovat kätevästi kosmetiikkalaukussa vessassa, siellä missä niitä yleensä tarvitseekin peseytymisen jälkeen.

Tiskikoneelle lepoa
Kodinhoito
Astianpesukoneen kuivausohjelman sijasta avaa tiskikoneen luukku ja anna astioiden kuivua itsestään.

Kevyt kalusteidensiirto
Sisustus ja remontointi
Kun haluat siirtää painavia huonekaluja, kyykisty, ja ujuta kolmen millin perunasuikaleet huonekalun jalkojen alle. Näin huonekalu liukuu yhdellä sormella uuteen paikkaan.

Kantapään kovettumille
Kauneus ja terveys
Kantapäiden kovettumat tai halkeamat saat rasvattua tehokkaasti pehmeiksi, kun laittaa yöksi paksun kerroksen rasvaa tai vaseliinia ja kantapään kertakäyttöhanskaan. Sormiosat kun solmii jalkapöydän päälle solmuun, hanska pysyy paikallaan. Myös ihoteippiä voi käyttää.

Sähköhammasharjateline
Sisustus ja remontointi
Sähköhammasharjat kaatuilevat vessan kaapissa, niistä valuu hyllylle hammastahnajäämiä, eivätkä lapset yllä itse ottamaan harjaa.  Leikkaa Mehukatti-pullon pohja pois pullon kahvan alapuolelta. Kiinnitä pullo ylösalaisin telineeksi esimerkiksi narulla vessan vesijohtoputkiin ja aseta sähköhammasharja pystyyn pullon suuaukkoon. Hammasharja seisoo siinä napakasti, koska suuaukko on tasan sähköhammasharjan kokoinen. Niinpä pulloon ei tarvitse korkkiakaan, ja harja kuivuu ilman, että siitä valuva vesi jäisi seisomaan minnekään.

Sukkaparadoxi
Pukeutuminen
Osta ainoastaan mustia sukkia. Siten et edes huomaa toisen sukan katoamista. Vaatekaapilla valinta on helppo, kun paria ei tarvitse etsiä.

Vedonpoisto nappikuulokkeista
Ulkoilu
Irtoavatko nappikuulokkeet korvistasi, kun liikut? Onko \johto kireällä\? Laita verhoklipsillä johto kiinni paitaan tai takin sisävuoreen ja näin pysyvät kuulokkeet korvissa.

Uusi soittoääni kännykkään
Tekniikka
Jos haluat kännykkään uuden kappaleen esimerkiksi soittoääneksi, laita biisi soimaan ja samaan aikaan käynnistä kännykästä Ääninauhuri kaiuttimen edessä. Näin kännykkääsi tallentuu kyseinen kappale. Muista olla tarkkana, milloin kappale alkaa ja loppuu, ettei tule ylimääräisiä ääniä mukaan. Lopuksi vielä nimeä kappale, niin löydät sen soittoääneksi muiden äänien tai laulujen joukosta.

Sipulin kuorimisen jalo taito
Ruoka ja juhlat
Hellekesän opettama keino sipulin kuorimiseen. Laita pöytätuuletin puhaltamaan sipulin tuoksut itsestäsi poispäin, ei kirvele silmiäsi.

Granaattiomenan siementen irrottaminen
Ruoka ja juhlat
Tuoreen granaattiomenan käyttö smoothieissa tai leivonnassa on usein työlästä ja sotkuisaa puuhaa. Siemenet saa irrotettua vaivattomasti ja lähes sotkuttomasti, kun leikkaa hedelmän puoliksi ja vääntää puolikkaat sitruspuristimessa. Jos haluaa hedelmästä pelkän mehun, joissain malleissa oleva hedelmänlihalle tarkoitettu ritilä erottaa mehun ja siemenet.

Näin pidät lapsen sängyn kuivana
Kodinhoito
Oksennustaudissa olevan tai yöllä sänkyään kastelevan lapsen sänky pysyy parempi kuivana jos alle petaa muovilakanoiden sijaan pyyhkeen. Pyyhe imee hyvin kosteuden ja on helppo heittää pesuun patjan sijaan.

Pyykkikasat kuriin
Kodinhoito
Kuivat pyykit kannattaa lajittella narulta suoraan jokaisen perheenjäsenen omiin koreihin, lapset saavat itse viikata pyykkejä ja pyykkikasat häipyvät maisemista.

Kaukosäätimet talteen
Muut
Laittamalla kaikki kodin kaukosäätimet aina samaan paikkaan, esimerkiksi saman pöydän kulmalle, ne löytyvät aina siitä, eivätkä ole hukassa.

Riittoisia kananmunia
Ruoka ja juhlat
Tee kananmunista kaksinkertaisen riittoisia: Voit jakaa kananmunat siten, että paistat yhdestä munasta kaksi paistettua munaa.

Saunan lasioven puhdistus
Kodinhoito
Saunomisen jälkeen kuivaa lasinen saunanovi ikkunalastalla, tulee kirkas ja puhdas.

Haisevat kengät
Pukeutuminen
Hyvä hajunpoisto kengistä, kun laitat kuivaa kahvia kenkiin pariksi päiväksi.

Vaihtoehto ikkunan pesulle
Kodinhoito
Pitäisikö ikkunasi pestä? Älä pese. Vaan ota hetki itsellesi, relaa ja rentoudu. Saat hetken aikaa tähän alituiseen hoppuun!

Mobiilin sadesuoja
Tekniikka
Yllättikö syyssateet? Jemmaa käsilaukkuusi 0,5-1 litran Minigrip-pussi. Kun rankkasade yllättää suojaa puhelimesi pussin sisään, eikä se pääse kastumaan. Säästyt useiden eurojen vahingoilta ja harmeilta!

Pitkä yöpaita ylös pyykkipojalla
Lapset ja leikit
Lapsella voi pitkä liehuva yöpaita olla hankala vessareissuilla. Kiinnitä lapsen pitkän yöpaidan helma pyykkipojalla niskaan ennen WC-käyntiä ja helmat pysyvät puhtaana!

Jälkiruoka piiloon
Lapset ja leikit
Pääruoka ei välttämättä maistu lapselle kahvilassa, jos jälkiruoka on ruoan syömisen aikana lapsen edessä. Peitä jälkiruokaherkku servetillä. Vasta kun ruoka on syöty, otetaan herkku esiin servetin alta. Toimii!

Kestävä ankkuri
Piha ja mökki
Jäikö kahvakuula pölyttymään kaapin nurkkaan? Solmi kahvakuulaan vahva köysi ja saat kestävän ankkurin veneeseesi.

Kenkälusikka vessapaperin hylsystä
Ruoka ja juhlat
Lyttää vessapaperirullan hylsy, niin saat siitä mukanasi kulkevan kenkälusikan. Jos taas tarvitset pitempää vartta, niin talouspaperirullan hylsy on siihen hyvä. Pukukopeissa kun ei aina ole kenkälusikoita niin tämä lituska hylsy ajaa kenkälusikan virkaa. Eikä vie paljoa tilaa käsilaukussa tai takataskussa.

Biojäte työpöydällä
Ruoka ja juhlat
Juureksien kuoret ja vihanneksista poistettavat osat on helppo pudottaa suoraan isohkoon muoviastiaan, jota pidän työpöydällä ja peittää sitten kannella. Kerran päivässä vien ne isompaan bioastiaan tai avokompostiin.

Kahdet vispilät
Ruoka ja juhlat
Säästä vanhan vatkaimen vispilät tai osta kirpparilta toiset. Kun teet kakkua tai muuta torttua, jossa pitää välillä pestä vispilät, kuten Brita-kakkua, kääretorttua tai mascarpone-suklaatorttua, säästyt vispilöiden pesemiseltä kesken tortun teon.

Patterit hylsyyn
Ekoniksit
Tyhjästä talouspaperihylsystä saa kätevän paristojen keräysputkilon, kun teippaat pohjan teipillä umpinaiseksi. Vähän tilaa vievän pötkön voi säilyttää astiakaapissa, ja sen täyttyessä saa kierrätettyä samalla hylsyn ja paristot kiertätyspisteessä.

Utelias puolituttu
Kauneus ja terveys
Ärsyttääkö utelut terveydestäsi esimerkiksi kaupoissa. Vastaa \kuinkavoit\ -kyselyihin aina \hyvin\. Pian ei ketään kiinnosta, ja saat kulkea rauhassa apuvälineittesi kera.

Halkotalo
Piha ja mökki
Tee halkopinosta tilataidetta. Se ilahduttaa myös muita kulkijoita.

\Hajusteeton\ pullonpalautus
Ostokset ja asiointi
Huuhtele olut/siideritölkit, kun ne on juotu, jo heti kotona. Säästyt kotona ällötuoksuilta ja palautus automaatilla on itsellekin mukavampaa. Seuraava palauttajakin kiittää, kun automaatin \suu\ ei ole tahmea eikä haise :)

Kausivaihto lautasliinoissa
Sisustus ja remontointi
Enää muutama lautasliina jäljellä edellistä sävyä. Sekoita nämä muutamat uuden pakkauksen joukkoon.

Paukkuvat riisipiirakat
Ruoka ja juhlat
Laita riisipiirakat pohja ylöspäin lautaselle sulamaan ja lämpenemään. Pauketta on hyvin vähän.

Lahjaksi toiselle
Pukeutuminen
Kun ostat toiselle tai itsellesi vaatetta, ota vanha vaate mukaan, siitä saat oikean koon uudelle vaatteelle.

Suihkuverhoniksi
Kodinhoito
Laita suihkuverhon alareunaan pöytäliinapainot, niin verho ei takerru märkään ihoosi suihkussa ollessasi.

Niska-hartiaseutu jumissa?
Kauneus ja terveys
Aloita kuntonyrkkeilyharrastus: säkkiä lyödessä häviävät kaikki niska-hartiaseudun kivut. Lisäksi vartalonkierto ja lihaskunto paranee. Ja uusia ystäviäkin löytyy hyvästä kuntonyrkkeilyryhmästä.

Miniloma
Matkustus ja liikenne
Tuntuuko syksyn ankeus ja kaipaat piristystä? Matkoille ei ole varaa lähteä, eikä ole töistä lomaakaan? Varaa kotikaupungistasi mieleisestä hotellista yksi yö ja hemmoittele itseäsi & parisuhdettasi. Syöt hyvin, nukut hyvin ja palaudut arjen kiireistä!

Lapio kottikärryjen tilalla
Piha ja mökki
Lapiolla on hyvä vetää painavia kasveja tai tavaroita, esimerkiksi iso perenna juurineen, puuntaimi tai pensas, nurmikoita pitkin istutuspaikalle.

Lettutalkoot
Ruoka ja juhlat
Koetko lettujen teon hankalaksi? Laita taikina 1,5-litran juomapulloon, jolloin sen annostelu pannulle on helppoa ja sotkutonta. Samoin taikinan säilyttäminen jääkaapissa on helppoa, jos et jaksakaan tehdä koko taikinaa kerralla. Älä myöskään tyydy vain yhteen pannuun, kahdella pannulla letut valmistuvat ennätysajassa, eikä lettujen teossa ole turhaa odottelua, kun toisen pannun letut valmistuvat sinä aikana, kun laitat toiselle pannulle taikinan!

Hernekeitto siististi purkista
Ruoka ja juhlat
Avaa hernekeittopurkki ensin normaalisti. Leikkaa sitten purkinavaajalla pari senttiä purkin pohjaa auki. Kun ravistat purkkia, koko sisältö tipahtaa siististi kattilaan.

Pohjaanpalaneet irti huuhteluaineella
Kodinhoito
Pehmitä keittoastioihin palanut ruoka pyykinhuuhteluaineella. Kaada astia täyteen vettä, lisää sitten loraus pyykinhuuhteluainetta ja jätä likoamaan muutamaksi  tunniksi. Palaneet mustumat lähtevät tämän käsittelyn jälkeen helposti irti.

Liukuuko huonekalut lattialla?
Sisustus ja remontointi
Liukuuko esimerkiksi pöytä lattialla? Halpa ja helppo ratkaisu ovat ilmapallot! Osta huonekalun värisiä tai mahdollisimman samanvärisiä ilmapalloja, leikkaa saksilla niin sanottu putkiosa pois, jotta ilmapallosta saadaan lyhyempi ja pujota \sukka\ huonekalun jalkaan. Valmis! Toimii erityisesti kevyissä huonekaluissa.

Tiskaus nuudelivedellä
Piha ja mökki
Harvemmalla kesämökillä on astianpesukonetta. Mökillä astioiden tiskivedeksi käy myös vaikka pastan, riisin tai nuudeleiden  keitinvesi, joka kaadetaan tavallisesti pois.

Kuoharin kuplat
Ruoka ja juhlat
Avasitko shamppanjapullon tai kuohuviinipullon, muttet saanut koko pulloa tyhjäksi? Nou hätä! Viinin kuplat säilyvät, kun laitat muutaman rusinan pulloon.

Nahistuneet vihannekset
Ruoka ja juhlat
Älä heitä menemään nahistuneita vihanneksia, kuten porkkanoita, sellereitä ja retiisejä, vaan laita ne kulhoon, jossa on jääkylmää vettä ja pala raakaa perunaa. Usko tai älä, niin vihannekset palautuvat jälleen rapeiksi.

Oikea määrä lääkkeitä
Kauneus ja terveys
Kun tabletit ovat painettavissa levyissä, ei aina muista, onko lääkkeet otettu vai ei. Leikkasin levystä tabletit päiväannoksiksi. Kun aamulla pitää ottaa yksi tabletti ja illalla kaksi, niin päiväannoksesta voi helposti tarkistaa, onko aamutabletti otettu.

Siemennäkkäri
Ruoka ja juhlat
Siemennäkkäri on herkullinen joululahja. Painele taikinasta piparkakkumuottien avulla kuvioita ja pakkaa kauniiseen rasiaan. Halutessasi voit vielä ripotella hieman sormisuolaa kuuman näkkärin päälle.

Kätevä kirjanmerkki sanomalehdestä
Muut
Uutta kirjaa aloittaessasi repäise päivän sanomalehdestä sivun yläosa kirjanmerkiksi. Näin voit aina katsoa lehden päivämäärästä, kuinka pitkään olet kirjaa lukenut.

Köysilelusta älypeliksi
Lemmikit
Onko koirakaverisi lelulaatikossa joutilaana oleva köysilelu, joka ei jaksa enää kiinnostaa? Tee itse tai osta pussillinen pieniä ja kovia koiran herkkuja, sekä ujuta niitä punosten väliin. Yhtäkkiä vanha lelu jaksaa taas kiinnostaa pitkään.

Ekologista ötököiden torjuntaa
Muut
Tee suihkepulloon seos jossa on sitruunamehua, 1 dl väkiviinaetikkaa ja 4dl kuumaa vettä. Ravista hyvin ja ei kun suikuttelemaan.

Kutojan mittanauha
Käsityöt ja askartelu
Mittanauha aina hukassa kutoessa? Piirsin mustalla ohuella tussilla mitan yhteen puikkoon, niin on aina valmiina.

Maissitärkkelys
Kodinhoito
Saat rasvatahrat pois matoistasi maissitärkkelyksellä.  Kaadat vain tärkkelystä tahrakohtiin ja annat vaikuttaa puoli tuntia ennen kuin imuroit pois!

Laakerinlehtijuoma
Kauneus ja terveys
Kokeile laakerinlehtien terveysvaikutusta: murskaa ison teekupin pohjalle laakerinlehtiä ja lorauta päälle juoksevaa hunajaa. Kaada vedenkeittimestä kuumaa vettä seoksen päälle ja nauti. Tällä niksillä vilustumisoireesi helpottuvat.

Sipulitee-yskänlääke
Kauneus ja terveys
Etkö saa nukutuksi yskimisen takia? Keitä ennen nukkumaanmenoa sipuliteetä eli laita kattilaan vettä sekä 1 keltasipuli ja 1 punasipuli kuorittuna isoina paloina. Mausta juoksevalla hunajalla, ruskealla sokerilla ja sitruunamehulla. Keitä kuumaksi ja siivilöi ennen juomista.

Keto-orvokki haude
Kauneus ja terveys
Laita kattilaan litra kylmää vettä ja lisää veteen 4 rkl kuivattuja keto-orvokkeja. Peitä kannella ja kuumenna hitaasti. Ota kattila pois levyltä heti kun vesi kiehuu. Sekoita ja siivilöi teesiivilän läpi. Tee sitten haude ärtyneeseen ihoon.

Hyönteisen pistos
Kauneus ja terveys
Lievitä  ampiaisen ja mehiläisen pistoksen kipua seoksella: omenaviinietikkaa, pari tippaa sitruunasta puristettua mehua, luonnon jogurttia ja 1 tl ruokasoodaa. Kaada seos sideharsolle. Kun irroitat sideharson paina vielä lopuksi raakasipulia pistoskohtaan. Raakasipuli lievittää pistoksesta johtuvaa turvotusta ja ärsytystä.

Jalkakylpy sinappijauheesta
Kauneus ja terveys
Onko sinulla huono verenkierto jaloissa ja kylmät jalat?Tee terveysjalkakylpy: Sekoita 1 rkl sinappijauhetta ja lehmuksen tai kamomillan kukkia isoon vadilliseen kuumaa vettä. Kylvetä jalkoja vadissa noin 20 min. Tee tämä ennen nukkumaan menoa, niin auttaa samalla nukahtamaankin paremmin, eikä tarvitse välttämättä laittaa unisukkia yöksi jalkaan.

Virusflunssajuoma
Kauneus ja terveys
Viipaloi kattilaan parin sentin pala kuorittua inkivääriä, 5 mausteneilikkaa, 3 kanelitankoa, 1 tl korianterin siemeniä, 3 tl juoksevaa hunajaa ja sitruunan puolikkaan mehu. Kaada niiden päälle 3 dl vettä ja kuumenna seos kiehuvaksi. Alenna lämpö ja peitä kattila kannella. Keitä vielä hiljalleen 15 min Ota kattila pois liedeltä ja kaada liemi tiheän siivilän läpi kuppiin ja juo kuumana.

Unijuoma
Muut
Tekeekö Nukkumatti sinulle jatkuvasti ns. oharit? Kaada reilu kupillinen kiehuvaa vettä teelusikalliseen kuivia yrttejä, esimerkiksi sitruunamelissan tai vadelman lehtiä. Anna hautua 10 minuuttia. Siivilöi ja juo juuri ennen nukkumaan menoa ja Höyhensaari kutsuu.

Eteerinen hierontaöljy
Kauneus ja terveys
Sekoita 25 tippaa lavanteliöljyä yhteen desilitraan auringonkukkaöljyä. Hiero seosta lämpimin käsin hellävaraisin liikkein ihoon ja tee rentouttava kokovartalohieronta.

Aloita päiväsi ilolla
Kauneus ja terveys
Aloita päiväsi miettimällä, kirjoittamalla tai puhumalla ääneen 10 kiitollisuutta tai iloa tuovaa asiaa. Pienetkin asiat käy. Huomaat vaikutuksen. Uusi aamu alkaa hymyillen.

Keittiön ajastimesta peliaika
Lapset ja leikit
Onko peliajan seuraaminen haastavaa? Useimmissa keittiöissä on ajastin hellan luona. Laita siihen lapsesi peliaika, hälytin ilmoittaa peliajan päättymisestä. Tämä on toimiva niksi esimerkiksi pleikkaripelien vuorottelemisessa.

Koti-ihmisille
Kodinhoito
Onko jäänyt turhakkeeksi kurkkupurkki tai muu sellainen, ja kapea vyö? Kiinnitä vyö lasiastian yläosaan, samaan tapaan, kuten se laitetaan vyötärölle. Ripusta toinen pää vyöstä esimerkiksi verhotankoon. Näin sait uuden säilytysastian, viherkasviruukun tai yrttiastian.

Housuvaippa törmäilykypärä
Lapset ja leikit
Seisomaan ja istumaan opetteleva taapero on altis kaatuilemaan ja lyömään päänsä lattiaan. Jos olet kylässä ja turvakypärä on jäänyt kotiin, voit hätätapauksessa valvottuna käyttää housuvaippaa!

Pyykit kuivaksi
Kodinhoito
Osa märistä pyykeistä menee kuivausrumpuun, osa telineelle. Nopeuta jälkimmäisten kuivumista nostamalla teline kuivausrummun eteen, lämmin ilmavirta hyötykäyttöön!

T-paidasta tyynyliinan korvaaja
Kodinhoito
Jos reissulla tyynyliina puuttuu, puuttuvan tyynyliinan sijaan sujauta tyyny t-paidan sisään, toimii hyvin!

Kertakäyttölautasesta lemmikiksi
Lapset ja leikit
Kertakäyttöisestä paperilautasesta on helppo askarrella vaikka kissan kasvot. Maalaamisen sijasta voit käyttää myös kangastilkkuja ja liimata ne. Kissan viikset saa helposti sommiteltua vanhoista kengän nauhoista.

Pistaasipähkinämurkut
Lapset ja leikit
Pistaasipähkinän kuorista voi askarrella pieniä ötököitä, vaikkapa muurahaisia.

Väritön kynsilakka
Käsityöt ja askartelu
Pienet askartelutyöt kestävät käyttöä paremmin, kun pinnoitat ne lopuksi värittömällä kynsilakalla.

Siveltimet
Käsityöt ja askartelu
Siveltimesi eivät pääse kovettumaan, kun huuhtelet ne jokaisen käyttökerran jälkeen kylmällä vedellä.

Paperin kihartaminen
Käsityöt ja askartelu
Paperinsuikaleita voi kihartaa lusikanvarren avulla. Pidä toisella kädellä kiinni paperinauhan päästä ja vetele lusikkaa itsestäsi poispäin.

Muovipinnan maalaus
Käsityöt ja askartelu
Vesiliukoisilla peiteväreillä on hankala maalata muovia. Väri tarttuu paremmin, kun hiot muovipinnan hiekkapaperilla oikein karheaksi.

Laihasta kahvista sopivaa
Ruoka ja juhlat
Tuliko kahvista liian laihaa? Laita kahvin sekaan pikakahvijauhetta ja kahvi on hyvää!

Lavuaarin tulppa kadoksissa?
Kodinhoito
Mikäli lavuaarin tulppa on päässyt katoamaan, saat kätevän ja täysin vedenpitävän tulpan korvatulpista. Työnnät vain yhden tulpan jokaiseen viemärin aukkoon. Nopea, edullinen, helppo ja uudelleenkäytettävä!

Ilahduta ystävää laulamalla
Muut
Ilahduta läheistäsi hänen syntymäpäivänään laulamalla ääniviesti puhelimeen. Varmasti yllättyy iloisesti, ja jää hymy huulille koko päiväksi kummallekin osapuolelle.

Kätevä kauppalista
Ostokset ja asiointi
Nopea tapa tehdä ostoslista on ottaa kännykällä tai kameralla kuva avatusta jääkaapista. Näin näet nopeasti kaupassa mitä kotona jo on ja mitä tarvitset kaupasta. Voit tehdä saman niksin myös kuiva-ainevarastollesi.\nNiksin todellinen nerokkuus paljastuu siinä, jos et itse pääse kauppaan: Lähetä puolisollesi kuva jääkaapin sisällöstä puhelimeen, niin hän tietää mitä kaupasta ostaa.

Teipillä kuntoon
Kodinhoito
Jos vahakankainen pöytäliinasi on rikkoutunut pöydän kulmakohdista  tai jos siihen on tullut viiltoja muuallekin, liinaa ei vielä kannata heittää pois. Ota sopiva pala ilmastointiteippiä , aseta pala liinan nurjalle puolelle ja paina kiinni rikkinäiseen kohtaan. Myös uuden vahakangasliinan kohdat, jotka ovat pöydän kulmissa voi vahvistaa ilmastointiteipillä, että liina kestäisi näistä kohdista pidempään.

Täydelliset burgerpihvit
Ruoka ja juhlat
Täydelliset burgerpihvit muotoilet leivinpaperille turkkilaisjogurttiämpärin kauluksesta leikattuun muottiin. Konepesunkestävä muotti on juuri täydellisen kokoinen kaupan hampurilaissämpylöille.

Tärkeiden papereiden kuljetus
Matkustus ja liikenne
A4-kokoisesta tai hieman isommasta isosta kirjasta, jossa on kovat kannet, saa helposti kannet irottamalla kätevän kuljetus/säilytysavun tärkeille papereille, kuten todistuksille, CV:ille, asiakirjoille, stipendeille, yms., jotka eivät saa rypistyä. Laita paperit tarkasti irtokansien väliin ja sitten irtokannet reppuun pystyyn.

Koululaisen nopea välipala
Ruoka ja juhlat
Jos kypsiä munia jää jäljelle, kirjoitan pieneen munakennoon \keitetyt\ ja laitan jääkaappiin. Koululaiselle nopea välipala leivän päälle, tarvitsee vain kuoria.

Pullasuti vessanpesuun
Muut
Vessanpöntön kannen väliset hankalat paikat puhdistettua kätevästi, kun ostat siihen tarkoitukseen pullasudin. Tulee puhdasta ja pienellä vaivalla. Toimii!

Avokadolle kelmu
Kodinhoito
Avokadon puolikas säilyy tuoreena, kun sen peittää kelmulla.

Sadesuoja rattaille
Vauva
Jos sinulla ei ole rattaisiin kuuluvaa sadesuojaa, voit hyvin korvata sen kertakäyttöisellä sadetakilla.

Kakku irti vuoasta
Ruoka ja juhlat
Jos kakku ei irtoa vuoasta, ota pelikortti tai vastaava taipuisa pahvinpala, ja ujuta se vuoan reunaa pitkin kakun alle. Leikkaa kakku pelikortilla irti vuoasta.

Lego-rakennelman siivoaminen turvallisesti
Sukkahousuniksit
Lapsella oli iso kaupunkirakennelma legoista lattialla ja useita kuukausia leikeissä mukana. Pölyttömänä pitäminen onnistui hyvin imuroimalla: Sujautin verhosuuttimen harjan ympärille sukkahousun teräosan tai nilkkasukan. Pölyt lähti, ja jos pieniä legoja tai hahmoja irtosi mukaan, sukkahousu esti pääsyn imurin sisälle.

Hymiö mannapuuroon
Lapset ja leikit
Flunssapotilaalle, jolla vielä kurkkukin kipeänä, eikä tahdo saada menemään mitään ruokaa. Itselläni oli jo huoli, kun mikään ruoka ei maistu. Lopulta kekkasin, että tein mannapuuroon lautaselle kanelisokerista hymiönaaman: silmä, silmä, nenä ja suu. Sitten vain houkuttelin, että syötäisiinkö ensin vaikkapa tuo nenä. Toimii, lautanen oli pian tyhjä!

Vesimelonikakut lastenjuhliin
Ruoka ja juhlat
Meillä lasten syntymäpäiväjuhlilla on täytekakkuakin suuremman suosion saaneet puolitetut vesimelonit. Yhteen laitan cocktailtikkuihin pientä suolaista purtavaa, kuten prinssinakkeja, cocktailpyöryköitä, juustokuutioita, kirsikkatomaatteja, paprikaa ja kurkkua. Toiseen taas erilaisia pehmeitä karkkeja, kuten marmeladia, vaahtokarkkeja, lakritsaa ja tikkareita. Kolmas on ollut sekalainen: pyöreitä juustonaksuja, ananaspaloja, popcornia, kirsikoita, karviaismarjoja.

Maalaa saviruukut akryylimaalilla
Käsityöt ja askartelu
Älä heitä menemään vanhoja saviruukkuja, vaan tuunaa ne kauniiksi akryylimaaleilla. Lopuksi levitä pintaan lakkaa siveltimellä ja anna lakan kuivua kunnolla ennen kuin otat ruukun käyttöön. Voit käyttää ruukut keväällä istuttamalla kukkasipuleita tai säilyttämällä pieniä esineitä.

Neulomisavustaja
Käsityöt ja askartelu
Jos käytät tornimallisia cd/dvd levypaketteja ja harrastat neulomista, älä heitä torneja pois, vaan pujota lankakerä tornin keskustappiin, jolloin lankakerä ei enää karkaile kesken käsitöiden.

Korkkileimasin
Käsityöt ja askartelu
Perunapainanta lienee jo tuttua entuudestaan, mutta myös korkista saa tehtyä oman leimasimen.

Pikkulintujen ruokintakäpy
Käsityöt ja askartelu
Askartele lintuystävillesi ruokintakäpy. Etsi suuri käpy ja työnnä sitten  maapähkinälevitettä kävyn suomujen väliin. Kun käpy on joka puolelta levitteen peitossa, kaada linnunsiemeniä kulhoon ja pyörittele käpyä kulhossa, kunnes koko käpy on siemenien peitossa. Lopuksi sido naru kävyn kantaan ja ripusta se ikkunasi ulkopuolelle. Näin pääset seuraamaan lintujen ruokailua.

Paperimassa ja ilmapallo
Käsityöt ja askartelu
Kun askartelet paperimassatyötä ilmapallosta, sivele sen pintaan veden sijasta vaseliinia ja peitä sitten pallon pinta sanomalehtipaperilla. Silloin ilmapallo ei poksahda rikki, kun puhallat siihen ilmaa.

Iloa silmälle kierrättämällä
Ekoniksit
Älä laita parvekekuķkien multia roskikseen. Paranna niillä vaikka kerrostalon pihanurmikkoa.

Apua sämpylöiden nostatukseen
Ruoka ja juhlat
Kun olen leiponut sämpylät pellille toista nostatusta varten, keitän vedenkeittimellä kannullisen kiehuvaa vettä, ja kaadan sen lasagnevuokaan. Sämpyläpelti vuoan päälle, leivinliina peitoksi, ja sämpylät nousevat upeasti miedossa lämmössä liinan alla pellin lämmetessä!

Pannupitsa
Ruoka ja juhlat
Kokeilepas päivittää tuttuja reseptejäsi pienin muutoksin: Minä laitoin pannupizzan täytteeksi pieniä coctail-lihapyöryköitä ja salaattijuustokuutioita mozzarella-juuston lisäksi.

Tzatzikista nesteet pois
Ruoka ja juhlat
Omatekoisen tzatzikin makua ei voita mikään. Sen teossa kannattaa ottaa keittiöliina avuksi. Eli kun olet kuorinut ja raastanut kurkun, purista kaikki neste pois keittiöliinan avulla.

Välimerelliset lihapullat
Ruoka ja juhlat
Kokeile vaihteeksi välimerellisiä lihapullia ja käytä mausteena kanelia, neilikkaa ja muskottipähkinää jauhettuna.

Lattiakaivoon tuoksua
Kodinhoito
Laita wc-pönttöön tarkoitettu puhdistustabletti lattiaviemäriin ritilän alle ja saat raikkaan/puhtaan lattiakaivon. Itse puhdistin ensin lattiakaivon käytetyllä tiskiharjalla.

Jäitä jäätelömuoteilla
Ruoka ja juhlat
Onko tulossa juhlat, joihin teet boolin? Tee boolin jääpalat jäätelömuotteihin, joissa on veden lisäksi vaikkapa vadelmia ja minttua.

Reseptikirjat vaihtoon
Ruoka ja juhlat
Vaihtakaa ystävien kesken reseptikirjojanne. Näin pääsette testaamaan täysin uusiakin ruokia.

Ummetus kuriin
Muut
Jos ummettaa, juo lämmintä vettä, niin maha toimii kunnolla

Heijastinpanta koiralle
Lemmikit
Yritin pukea heijastinliiviä koiralle, mutta se ei suostunut ottaa askeltakaan. Ompelin kankaasta kaulapannan levyisen suojuksen, jonka hurtta jo hyväksyi.

Langanselvitin kirjoneulojalle
Käsityöt ja askartelu
Kolmella langalla neulottaessa homma menee turhan hitaaksi ja sotkuiseksi. Ota kuivamustekynän vieteri, pujota yksi lanka kulkemaan sen kautta, teippaa vieteri kapealla maalarinteipillä sormeen ja homma helpottuu, eikä omakaan vieteri ole enää tiukalla!

Kukkakassista sienikassiksi
Muut
Paperista kukkakassia ei kannata heittää pois, koska sitä voi käyttää useamman kerran sienikassina. Menee pieneen tilaan, ja on juuri sopivan kokoinen pienelle sieniretkelle. Ota vaikka useampi mukaan!

Aina teetä kotosalla
Ruoka ja juhlat
Onko tee loppunut, etkä kehtaisi lähteä kauppaan hakemaan? Keitä vettä ja laita sekaan kardemummaa, kanelia tai kuivattua minttua. Ihana iltatee on valmis. Joukkoon voi nakata myös muutaman marjan tai hedelmäviipaleen.

Pallo hallussa
Kodinhoito
Pyykinpesun jälkeen nakkaa pesupallo koneeseen, pysyy aina tallessa. Itse lataan siihen pesuaineen valmiiksi ja asettelen koneen pohjalle. Pyykit vain sekaan, ja kun kone on täysi, niin päälle vain.

Ompelukoneen huppu
Käsityöt ja askartelu
Ompelukone pölyttyy monesti pöydännurkalla, ja ei koppa päällä ole kovin kaunis katseltava. Sujauta ompelukoneen päälle sisustustyynyn päällinen, niin että kone menee sisään vetoketjun aukosta. Kiva sisustuselementti, ja hupun voi aina vaihtaa mielen mukaiseen.

Puseron lenkit
Pukeutuminen
Uusissa puseroissa on lenkit olkapäissä sisäpuolella helpottamassa hengariin ripustamisessa. Ne vilkkuvat kauluksesta ikävästi. ongelma ratkeaa sillä että siirrät lenkit kainaloiden kohdalle ompelemalla!

Helpot jauhelihapihvit
Ruoka ja juhlat
Etkö saa jauhelihapihveistä tarpeeksi litteitä ja saman kokoisia? Pyöritä taikinasta palloja, laita pallo 2 muovin/kelmun väliin ja paina litteäksi lautasen avulla. Kätevää ja nopeaa, ja vielä siistiäkin!

Aamu-unisen torkuttajan pelastus
Muut
Onko sinulla paha tapa painaa herätyskellosi tai puhelimesi torkkutoimintoa lukuisia kertoja, kunnes viimein pystyt heräämään, yleensä jo auttamattoman myöhässä päivän askareista? Aseta herätyskellosi tai puhelimesi lasipurkkiin yön ajaksi. Aamulla et voi unenpöpperössäsi torkutella, vaan joudut kaivamaan puhelimesi ulos purkista ja laittamaan hälytyksen pois päältä. Näin olet herännyt uuteen päivään alkuperäisessä aikataulussasi.

Ahtaisiin koloihin
Kodinhoito
Ahtaat patterinvälit ynnä muut pienet kolot saa imuroitua hyvin, kun pitää imurin suulakkeen päässä ihan tavallista juomapilliä.

Kiertoaloutta kotona
Kodinhoito
Kotona voit kierrättää koriste-esineitä ja tekstiilejä vuodenaikojen mukaan. Ne tuntuvat kuin uusilta laatikoista otettuina. 4 upeaa vuodenaikaa inspiroi jo itsessään, ja samalla turha ostaminen unohtuu. Vanhoista vaatteista voi käsitöinä loihtia esimerkiksi uusia sohvatyynynpäällisiä tai istuinsuojia. Samalla vanhat muistot elävät uusiotavaroina ja palkaksi  saa hyvän mielen, kun säästyy rahaa ja luontoa.

Kukkahanska
Kodinhoito
Pölyjen pyyhkiminen kukkien lehdiltä onnistuu loistavasti vanhalla puuvillahanskalla.

Lentopaahdin
Matkustus ja liikenne
Lennoilla jaettavan aterian yhteydessä olevat sämpylä ja voinappi saattavat joskus olla kylmiä. Rasvanapista ei saa mitään levitettyä levitteen kovuuden vuoksi. Sämpylä ja rasvanappi kannattaa laittaa lämpimän annoksen foliokannen päälle hetkeksi, ennen kuin avaa itse lämmintä ruoka-annosta. Hetki siinä kannen päällä, ja sekä voi että sämpylä ovat lämpiminä, ja voi sulavasti levitettävää. Sämpylä kannattaa myös leikata kahtia ennen foliolle asettamista.

Sormuksien puhdistus
Muut
Sormukset saa säihkyvän puhtaiksi sähköhammasharjalla. Anna ensin sormusten liota laimennetussa astianpesukylvyssä. Käytä pehmeää harjaspäätä, ja ei kun vaan surraamaan. Voit kiillottaa vielä sormukset pehmeällä liinalla.

Viivakoodit kassalla
Muut
Aseta tuotteet kaupan liukuhihnalla niin, että viivakoodit ovat jo valmiiksi  viivakoodilukijaa kohden. Säästät työntekijältä ranneliikkeitä ja nopeutat kassajonon kulkua.

Unihuiska
Lapset ja leikit
Vauvaa tai pientä lasta voi auttaa nukahtamaan sivelemällä puhtaalla ja pehmeällä puuterihuiskalla hänen kasvojaan. Vie huiskaa otsan kautta ohimolle, poskelle ja leukaan, molemmin puolin, ja uni saattaa yllättää kovinkin nopeasti!

Patja rullalle sukkahousuilla
Sukkahousuniksit
Petauspatja, mikä on käytössä vain silloin tällöin, pysyy erittäin hyvin rullalla, kun vedät sen ympärille sukkahousuista tehdyn tuubin. Leikkaa \sääret\ pois ja tuubi on valmis.

Pikaruoka lämpimänä kotiin asti
Ruoka ja juhlat
Pikaruoka-annos tai pizza säilyy lämpimänä pidemmänkin automatkan kotiin saakka, kun laitat apukuljettajan puoleisen penkinlämmittimen päälle hyvissä ajoin ennen noutoa. Aseta pizzalaatikko tai annosrasia istuimelle ja näin pääset kotonasi nauttimaan herkkuja ilman uudelleen lämmittämistä. Toimii myös syksyn viileillä keleillä!

Kenkien kuivaushenkari
Kodinhoito
Kyllästyin nostamaan suihkusandaaleita lattialta ylös ja taas laittamaan seinää vasten kuivumaan. Syntyi idea: väännän henkarista!

Yöllinen lakananvaihto
Lapset ja leikit
Jos lapsellasi on yökastelua, petaa sänkyyn useampi lakana kerros niin, että lakanoiden välissä on kastelusuoja. Näin vahingon sattuessa keskellä yötä, voit vain ottaa päällimmäisen kastuneen lakanan ja suojan pois, ja alla on kuivat ja puhtaat lakanat valmiiksi!

Pissasuoja
Lemmikit
Laitoin suihkuverhon sängyn päiväpeitoksi, koska kissani joskus osoittaa mieltään ja pissaa sänkyyni.

Älä heitä hukkaan kastikeöljyä
Ekoniksit
Pirkka salaattijuustokuutioissa on kastikkeena paljon maustettua öljyä. Älä heitä hukkaan tuota maustettua öljyä, sillä voit käyttää sitä moneen ruokaan, kuten laatikkoruokiin, pizzapohjiin, soijarouheen turvotukseen, sämpylätaikinoihin ja muihin.

Minitaulu
Sisustus ja remontointi
Jos haluat piristää kotisi seiniä ja sinulla on ylimääräisiä nauloja tauluille, mutta et halua ostaa painavia tauluja, voit tehdä \taulun\ itse. Kiinnitä esimerkiksi vanhaan postikorttiin tai julisteeseen taakse narunpätkä vaikka teipin avulla. Näin seiniin ei jää sinitarran jälkiä, ja muuttaessasi pois \taulut\ eivät vie paljon tilaa, ja ne on helppo siirtää uuteen kotiin.

Lakanoiden vaihto
Kodinhoito
Onko hankala muistaa milloin vaihdoit lakanat viimeksi? Merkkaa kalenteriin L lakanoidenvaihtopäivän kohdalle, niin voit helposti tarkistaa, koska olisi taas seuraava vaihto edessä.

Lohen paistaminen helposti
Ruoka ja juhlat
Uunilohta tehdessä kannattaa kalavuoka vuorata leivinpaperilla, niin ei nahkaa tarvitse raaputella ja liotella astiasta irti.

Vuodevaatteiden säilytys
Kodinhoito
Kun ostat uudet peitteet, saat usein mukana vetoketjullisen säilytyspussin. Pese käytössä olevia peitteitä, ja laita pussiin säilytykseen. Näin tiedät, mitkä ovat pesun jäljiltä ja kaapissa järjestys säilyy hyvin. Eikä muovia siirry jätteisiin.

Palauta amppelit ja ruukut
Piha ja mökki
Palauta kesäkukista vapautuvat amppelit ja ruukut taimimyyälään tai kukkaliikkeeseen uutta käyttöä varten. Älä laita ainakaan jätteiden joukkoon.

Rasvainen pöly pois
Kodinhoito
Keittiön kaappien päälle kertyneen pölyn ja rasvan saa helpoiten pois siklillä tai ikkunaraapalla pyyhkimällä tai vetämällä. Sen jälkeen vielä kostealla liinalla loppusilaus, ja kaapin päälliset hohtaa puhtautta.

Helpot silmäsuojat parempaan uneen
Kauneus ja terveys
Haluatko ottaa nokoset päivällä, mutta verhot eivät riitä pimentämään makuuhuonettasi, etkä omista silmäsuojia? Kevyet sangalliset kuulokkeet, joissa on pehmennetyt korvalaput, ovat oiva apu. Aseta sanka takaraivolle ja laput silmien kohdille. Nokosten jälkeen siirrä laput korville, niin voit aloittaa musiikin kuuntelun nopeasti.

Reseptit mukana
Ruoka ja juhlat
Ota lehdistä, omasta reseptivihkosta tai kaverilta kännykällä kuva reseptistä. Ilman kännykkää ei tule juuri liikuttua: Sinulla on aina mukana ne parhaat ja kaupassakin näet mitä siihen tarvitaan.

Kipu veks
Kauneus ja terveys
Minä käytän kurkkukipuun lihaskipuun tarkoitettua voidetta, mainoksenkin mukaan sinne missä kipu on, eli kurkkuun ulkopuolelle kipukohtaan, kurkkukipu on hävinnyt aina 15 minuutissa. Tepsii myös korvakipuun, korvalehden taakse tai eteen laitettuna.

Hedelmäpuille tukinarut
Ekoniksit
Erinomaista tukinarua hedelmäpuille on vanhoista esim. puuvillaisista lakanoista revitty matonkude. Eipä hierrä eikä hankaa.

Hiusdonitsi sukkahousuista
Kauneus ja terveys
Hyvän ja tukevan hiusdonitsin saat leikkaamalla mieluiten vähintään 60 den sukkahoususta noin 10 cm ympyräpalan. Rullaa se pienemmäksi ja laita hiukset poninhännälle. Pitää tukevasti, ja jos on värikkäät tai hienommat sukkahousut, tulee pirtsakkuutta lisää. Sukkahousun yläosaa voit käyttää hiusten värjäysten yhteydessä ja toimii siinäkin napakkana päässä estäen kasvivärien valumisen.

Hätä-Heikin suuvesi
Kauneus ja terveys
Hätä tuli, suuvesi loppui kesken! Älä huoli: Ota vain tyhjyyttään huutava hammastahna ja täytä se vedellä ja ravista. Näin saa kätevästi ja nopeasti suuvettä. Korkin avulla voit otta osan ja säästää loput myöhempään kertaan.

Viemärin hiiriesto
Piha ja mökki
Käyttökohde on kylmilleen laitettava mökkisauna. Lauta- tai levylattian jätevesikourun ulkoseinän kohdalle helpoin hiiri- ja lintueste on keittiön teräsvilla-pesusienipaketti. Ilma kulkee saunaan, mutta teräsvilla estää elävät hiiret ja muut ulkoa sisälle pyrkivät. Pakkaus täyttää kourun tai 75 mm putken hyvin. Ei haittaa, vaikka este on keväällä paikoillaan ensimmäiset sauna kerrat.

Ikkunat auki pesua varten
Kodinhoito
Ikkunakarmiin voi lyijykynällä laittaa pienen merkin siitä, miten irrallinen aukaisija pitää panna seuraavan kerran ikkunaa avattaessa pesua varten.

Maustepussit kananmunakennoon
Ruoka ja juhlat
Maustepussit voi laittaa tyhjään kananmunakennoon, josta on leikattu kansi pois. Tällöin pussit pysyvät järjestyksessä ja eivät hyppää silmille maustekaappia avatessa.

Heijastintakki koiralle
Lemmikit
Heijastinkestokassista, fleecestä ja tarranauhasta koiralle takki. Kassista saa kaksi takkia pienelle koiralle.

Koloja seinässä?
Sisustus ja remontointi
Kaipaatko uutta ilmettä kolhuiselle seinälle, mutta kittaus ja maalaus ei kiinnosta. Jos kolhut eivät piiloudu taulun avulla, kuivata syksyn värikkäitä lehtiä ilmavasti ritilän tai vaikkapa kumotun tarjottimen alla, jolloin ne eivät käpristy, mutta aaltoilevat kauniisti. Peitä kolot kiinnittämällä kuivat lehdet niiden päälle esimerkiksi sinitarralla.

Silmälasien pikakorjaus
Muut
Kyllä hätä keinot keksii.

Kuiva ripsiväri
Kauneus ja terveys
Saat kuivan ripsivärin taas levittymään helposti, kun pidät hylsyä nyrkissä noin minuutin ajan. Koostumus notkistuu juuri sopivasti ruumiinlämmön avulla ja voit käyttää suosikki ipsariasi pidempään!

Puuroa liukuhihnatyyliin
Ruoka ja juhlat
Olen sinkkuihminen ja tykkään aloittaa aamuni puurolla. Välillä vaan laiskottaa sen yhden lautasellisen keittäminen.\r\nOlen ratkaissut asian niin, että teen sunnuntai-iltana kattilallisen puuroa ja jaan sen valmiiksi annoskippoihin. Kelmu vaan päälle ja jääkaappiin. Tämähän toimisi tietysti myös vaikka useamman koululaisen perheessä.

Huulirasvaa eväsrasiasta
Kauneus ja terveys
Jos unohdat ottaa huulirasvan mukaan retkelle tai vaikka automatkalle ja kuivat huulesi kaipaavat akuutisti kosteutusta, voit käyttää ensiapuna syömisen yhteydessä eväsleipien meetvurstin rasvaa tai leivälle laitettua levitettä.

Kuntoilemalla lisätuloja
Ulkoilu
Tarvitsetko lisämotivointia liikkumiseen? Monien teiden varsilta löytyy usein tyhjiä pulloja ja tölkkejä. Pidä muovipusseja mukanasi aina, kun lähdet vaikka kävelylle tai pyöräilemään, ja kerää samalla pulloja ja vie ne kauppaan, niin saat lisätuloja samalla kun kuntoilet.

Siivoan euronkuvat silmissä
Kodinhoito
Miten pakotan itseni siivoamaan itse kotini sen sijaan, että käyttäisin siivousliikkeen palveluja? Motivoin itseni, kun ajattelen kuinka hirveän paljon tämäkin siivouskerta maksaisi siivousliikkeeltä ostettuna. Ajattelen koko ajan vain säästettyä rahaa.

Postilaatikkohälytin
Tekniikka
Osta langaton ovikello ja laita painokatkaisin postilaatikon sivuun kiinni. Kun ystäväsi tuo postia, hän voi painaa katkaisijaa niin tiedät, että laatikossasi on postia sinulle, kun kello soi sisällä. Maksimivälimatka laatikolle noin 30 metriä.

Haudutus ilman sähköä
Ekoniksit
Keitä keitto ja sammuta virta, laita kannen päälle patakintaat kädensijan kahtapuolen ja vielä esimerkiksi paksu patalappu siihen päälle, niin ruokasi kypsyy tunnissa ilman sähköä.

Puuronjäähdytin
Ruoka ja juhlat
Silloin kun puuron jäähtymistä lautasella ei ole aikaa odotella, ota pakastimesta avuksi kylmäkalle tai kaksi, ja laita se puurolautasen alle. Puuro jäähtyy puolet nopeammassa ajassa.

Taikinan kohottaminen kuivausrummussa
Ruoka ja juhlat
Taikinan kohottaminen onnistuu mainiosti monen kodin \kohotuskaapissa\ eli kuivausrummussa. Kuivausrummun jälkilämpö kannattaa hyödyntää tähän. Taikina ei myöskään kärsi vedosta. Tarkkana tulee kuitenkin olla, jottei taikina kohoa kulhon reunojen yli.

Sukat tuolille
Käsityöt ja askartelu
Oletko kyllästynyt tuolinjaloista irtoileviin huopapaloihin? Virkkaa tuolinjaloille 10 cm sukat.

Suojus etupenkkiin
Lapset ja leikit
Lapsen esiliina käy hyvin suojukseksi auton etupenkin selkämykseen, niin ei likaudu penkki. Kuoseja on vaikka mitä!

Matkalaukkuniksi
Matkustus ja liikenne
Lentokoneen ruumaan menevän matkalaukun voi suojata kieputtamalla tuorekelmua laukun ympäri. Laukku ei varmasti aukea vahingossa ja vaikea kenenkään murtautua huomaamatta!

Pyllynalunen retkelle
Ekoniksit
Virkkaa matonkudelangasta pyöreä pyllynalunen. On kätevä retkellä: On kevyt kuljettaa, menee pieneen tilaan ja on monikäyttöinen.

Kynttilämansetti tuikusta
Ekoniksit
Tyhjään tuikkufolioon saa kuorimaveitsen kärjellä paineltua aukon, ja tämä mansetti kerää hyvin kynttilänvalumat.

Kakun irrottaminen vuoasta
Ruoka ja juhlat
Kun laittaa täytekakun pohjaa leivottaessa tasapohjaisen vuoan pohjalle pohjan kokoisen leivinpaperin, saa valmiiksi paistetun kakun todella helposti irti vuoasta.

Kuvaostoslista
Ostokset ja asiointi
Kaupassa mietin usein, mikä kotona olikaan loppu. Nykyään otan heti kuvan esimerkiksi tyhjästä hammastahnatuubista, riisipaketista tai suodatinpaperipakkauksesta ja tallennan ne kansioon \Osta kaupasta\. Kuvasta näen heti myös tuotemerkin, pakkauskoon ja muut tiedot.

Eyeliner uusiksi
Kauneus ja terveys
Kun vanha nestemäinen eyeliner on kuivunut, ota pinsetit ja käännä terä toisinpäin, niin saat kuin uuden eyelinerin.

Jälkikäytä rahkapurkin kansi
Ruoka ja juhlat
Evääksi tarkoitetuista rahkapurkeista jää usein käyttämättä purkin muovikansi. Ota kansi talteen: Aina et tule käyttäneeksi esimerkiksi kermaviilikastikepurkkia aterialla kokonaan ja voit käyttää kannen tähteeksi jääneen purkin kantena jääkaapissa. Tai jos otat tavallista viiliä evääksi, nappaa käyttämättä jäänyt kansi eväspurkin päälle. Sinulla on nyt eväslusikka, ja purkki kestää paremmin kuljetusta. Tai täytä tyhjää purkkia eväsrasiana vaikka hedelmälohkoille.

Järjestystä käsimatkatavaroihin
Matkustus ja liikenne
Tee lentolaukun availusta kentällä mukavampaa ja pakkaa alusvaatteet vetoketjulliseen pesupussiin. Erityisesti mustat pesupussit ovat siistejä, ja helpottavat myös pakkaamista.  Pussit ovat edullisia ja  tukevatekoisia sekä kestävät käsittelyä.

Lavuaari puhtaaksi
Kodinhoito
Meillä on vessassa oma tiskiharja lavuaarille. Sillä on helppo pitää käsienpesuallas ja sen lähiympäristö jatkuvasti puhtaana nopeasti ja käsiä likaamatta.

Langanohjain
Käsityöt ja askartelu
Kun neuloo kirjoneuletta kahdella langalla, tahtovat ne sotkeutua, jolloin neulominen on hidasta. Pyykkipojan metalliosasta voi taivuttaa rinkulan sormuksen muotoon, johon toinen lanka ohjataan kulkemaan kierteiden muodostamassa tunnelissa. Sormuksen liitoskohdan saa vanupuikon ontosta muoviosan pätkästä, jonka sisään metalliosan piikit piilotetaan.\nNyt voi keskittyä kuviointiin eikä lankojen selvittelyyn neuloessaan.

Roskapussin pikasulkija
Kodinhoito
Älä heitä pois leipäpussin sulkijoita. Voit käyttää niitä roskapussien kahvojen solmimiseen, jos kahvat eivät muuten ylety yhteen.

Kyynärsauvat kimppaan
Kauneus ja terveys
Kyynärsauvat tuppaavat kaatumaan lähes aina, kun jätät ne jotain vasten nojaamaan, ja eri suuntiin tietty. Liimaa tarranauhanpalaset sauvan yläpään tukilenkin sivuille, kummallekkin puolelle eri parit (huopa ja väkäset). Nyt kun jätät ne toisiinsa tarrautuneena seinää tai pöytää vasten nojalle, pysyvät ne yhdessä tosi hyvin pystyssä.

Autoroskis kertakäyttömukista
Ekoniksit
Oivan pikkuroskiksen autoon saat laittamalla ison pahvimukin auton mukitelineeseen. Roskis pysyy hyvin pystyssä eikä suuaukko sulkeudu kuten pusseissa. Helppo kumota tyhjäksi vaikka huoltoaseman roskakoriin. Kestää useita käyttökertoja!

Lisää protskua!
Ruoka ja juhlat
Vaihda dippipohjaksi kermaviilin tilalle maitorahka. Näin saat herkuteltua vielä paremmalla omallatunnolla ja samalla päivän proteiinitarpeeseen lisäpisteitä!

Taikinan nostatus
Ruoka ja juhlat
Pizza- tai pullataikinan voi hyvin nostattaa astianpesukoneen päällä, kun kone on toiminnassa. On juuri sopivan lämmin!

Ikkunoihin lennot loppuu
Muut
Kuluneena kesä moni lintu lensi ikkunaan. Sen estämiseksi kehittelin narusta ja cd-levyistä  \mobilen\ jonka ripustin ikkunan ulkopuolelle  roikkumaan, jotta linnut huomaisivat, ettei siinä kohtaa taloa ole esteetön lentoreitti.

Siveltimen suoja ylöspäin maalaamiseen
Sisustus ja remontointi
Leikkaa muovisesta siveltimen muotoon sopivasta pullosta noin 8 cm päästä kaulaosasta pullo poikki. Kuvan 50-70 cm siveltimen varsi menee hyvin suuosasta läpi. Teippaa pullon suu siveltimen teipillä tiiviiksi. Maalattava aine ei valu maalauskäteen ja työ on helppoa. Muista tyhjentää pulloon valunut aine maalipurkkiin ennen seuraavaa siveltimen kastoa. Siistejä maalaushetkiä.

Ampiaisen pyydystys ikkunasta
Kodinhoito
Varsinkin syksyllä isoja, pulleita hidasliikkeisiäkin kärpäsiä kävelee ikkunoilla. Myös ampiaisiin tämä toimii: Ota tyhjä tulitikkuaski, avaa melkein loppuun saakka ja aseta laatikko-osa kärpäsen päälle ikkunaa vasten. Vedä laatikko ikkunaa vasten kiinni. Siellä on ja pysyy!

Tissue-purkista pumpulipurkki
Kauneus ja terveys
Paperiliinapurkille on käyttöä myös pumpulin säilytyksessä. Sopii paremmin sisustukseen.

Tuoksupullo
Kodinhoito
Tee viinipullosta huonetuoksupullo.

Voiveitsi ja juustohöylä kauhanlepuuttajaan
Ruoka ja juhlat
Kun taloudessa on paljon voileivänsyöjiä, on näppärää säilyttää voiveitsi ja juustohöylä kauhanlepuuttajassa jääkaapissa. Näppärä ottaa esille ja pysyy kylmässä.

Sähköhammasharja
Kodinhoito
Hammasharja on vanha niksi ahtaita paikkoja puhdistaessa. Vaihdoin sähköhammasharjat uusiin, tuli oivallus, miksi vanhoja harjoja ei voisi käyttää samaan kuin tavallista hammasharjaa? Laitoin vanhaan harjaosaan vähän pesuainetta, eikun harja käyntiin, puhdistaa tosi näppärästi, kun harja liikkuu moneen suuntaan. Lähtee kalkkeumat ja muut hanan juuresta sekä muista hankalista paikoista.

Loppumaton wc-raikastin
Kodinhoito
Wc-raikastimet kestävät vain vähän aikaan ja niistä kertyy vuodessa paljon muovijätettä. Joten, älä heitä tyhjää raikastinta pois, vaan leikkaa mäntysuovasta pala ja aseta se muovikotelon sisälle. Näin sinulla on uusi, kestävämpi ja ympäristöystävällisempi wc-raikastin.

Rasia silmälasikotelosta
Muut
Silmälasikotelon saat aina, kun vaihdat lasit, ja vaikka lasit menevät vanhaksi, kotelot jää. Silmälasikoteloihin voi kerätä pientä tavaraa laatikon pohjilta tai vaikka laukussa mukana pienet tavarat. Myös pienet lelut ja kynät sopivat koteloon :)

Uppopumpulla vettä puhtaasti
Sukkahousuniksit
Järveen tai lampeen laitetun uppopumpun veden mukana tulee monesti roskia ja ötököitä. Leikkaa ehjistä sukkahousuista lahje irti ja laita uppopumppu sukkahousun lahkeeseen. Sido lahje narulla tai nippusiteellä niin että lahje pysyy kiinni pumpussa. Sukkahousut estävät roskien ja muiden pääsyn pumpattavaan veteen ja pumppukin pysyy puhtaampana.

Nenä puhtaaksi
Kauneus ja terveys
Apteekissa on myynnissä nenäkannuja, joiden avulla voidaan huuhtoa nenä allergeeneista ja eritteistä sekä kostuttaa nenän limakalvoja. Kun olo on naatti, ei apteekkiin aina jaksa lähteä. Jos kotoa löytyy merisuolaa ja vanha lääkeruisku, oman nenäkannun teko on helppoa. Lisää teelusikallinen merisuolaa puoleen litraan kädenlämpöistä, puhdasta vettä ja sekoita huolella. Huuhdo nenä lääkeruiskun avulla ja elämä tuntuu taas paremmalta.

Hukkavesi kukille
Ekoniksit
Kun hanasta on laskettu kuumaa vettä ja tarvitset taas kylmää, laske lämmintä vettä kukkienkastelukannuun niin kauan, että saat kylmää. Näin mitään ei mene turhaan viemäriin.

Kenkäostoksilla
Ostokset ja asiointi
Kun lähdet kauppaan ilman lapsia, pidä mukana jalasta piirrettyä sapluunaa. Kun löydät hyvät kengät, sijaita sapluuna kenkään ja näet heti, onko kenkä oikean kokoinen. Ei tarvi arvuutella ja palautella kenkiä. Kirjoita sapluunaan päivämäärä milloin se on tehty, niin voit arvioida kengän koon, vaikka sapluuna ei ole aivan tuore.

Liivinsuojat huonekalujen siirtoon
Kodinhoito
Imettäjälle tutuksi tulleet rintaliivinsuojat ovat hyödyllisiä maidontulon loputtuakin. Kun laittaa puhtaat suojukset huonekalujen jalkojen alle, helpottaa se sohvien ja senkkien siirtelyä imuroidessa ja uudelleen järjestellessä, eikä laminaatti tai parkettikaan kärsi.

Sienisatikka
Ulkoilu
Olet lähtenyt syksyiselle kävelylle lähimetsään sateenvarjon kanssa ja löydät huikean sienipaikan. Mitä teet? Käännät sateenvarjon maata kohti ja keräät kuvun täyteen sieniä!

Puhallusputki
Lapset ja leikit
Smoothiepillit ovat suoria ja suurempia kuin tavalliset mehupillit, siksi ne soveltuvat täydellisesti pihlajanmarjojen ammuskeluun.

Kuminauhalla pitävä ote
Muut
Suihkussa on hankala saada pesuainepullo pysymään kosteissa käsissä, koska sen päällä on pesuaine jäämiä. Laita pullon päälle kuminauhalenkki tai parikin, niin pysyy märissäkin käsissä.

Nukahtaminen helpottuu
Kauneus ja terveys
Jos on vaikeuksia nukahtaa, laita päälle lisäpeite. Painon lisääminen aivan kuin painaa sinut turvallisesti uneen. Jalkaan lisäksi lämpimät villasukat, jotka ovat sen verran väljät, että ne voi helposti saada jalasta pois, jos tulee kuuma.

Hammastahnalla naarmut piiloon
Tekniikka
Hammastahnalla saa naarmut piiloon niin puhelimen näytöltä kuin cd:n pinnalta. Ei tarvitse kuin pyyhkiä tahnaa tarpeeksi naarmuuntuneelle pinnalle.

Kuukupin puhdistus
Kauneus ja terveys
Kuukupin yläreunan pienet reiät on helppo puhdistaa hammasväliharjalla.

Nappi kiinni nopeasti
Muut
Jos neuleestasi irtoaa nappi eikä ole mahdollisuutta heti ommella sitä takaisin, käytä pakastepussin sulkijaa. Pujota sulkija neuleen ja napin läpi, ja kieputa päät nurjalla puolella yhteen, onnistuu hetkessä!

Ruokahuppu
Vauva
Laita vauvalle ruokailun ajaksi kypärämyssy päähän, niin säästytte jatkuvalta hiustenpesulta.

Maitopulma ratkaistu
Ruoka ja juhlat
En käytä maitoa muuten kuin joskus harvoin tarvitsen sitä ruoanlaittoon. Niinpä sitä ei kotona ole, ja pitkään säilyvä UHT-maito on liian kallista tavalliseen verrattuna. Ostan litran tavallista maitoa, jaan sen kahteen puolen litran pakastuspulloon ja pakastan. Niin on aina otettavissa tuoreen veroista maitoa pakkasesta. Maku ei kärsi pakastamisesta ja muovipullon sisältö sulaa nopeastikin lämpimässä vedessä.

Neulapurkki
Käsityöt ja askartelu
Kätevän neulapurkin ompeluneuloille saat vanhasta muovisesta Mynthon-paketista.

Saippua kuivana
Kodinhoito
Paina kuohuviinipullon korkin metallihattu tiukasti palasaippuan pohjaan, niin saippua ei pehmene pesualtaan reunalla.

Instant-facelift luomusti
Kauneus ja terveys
Etkö saa otettua itsesi näköistä selfietä? Onko painovoima kasvanut,  näytätkö rupsahtaneelta? Välitön kasvoja kohottava vaikutus syntyy ilman filttereitä ja täysin luonnonmukaisesti, kun kuvaat itsesi selinmakuulla. Testatusti toimiva niksi!

Lääkkeen otto
Kauneus ja terveys
Jos joudut ottamaan lääkettä sännöllisesti tai vain jonkun kuurin ajan joka aamu tai aamuin illoin, etkä meinaa muistaa oletko jo ottanut vai et: Joka kerta, kun otat lääkkeen laita se eri hyllylle. Esimerkiksi aamulla otat ylähyllyltä ja lääkkeen oton jälkeen laitat purkin alahyllylle. Näin on jälkikäteen helppo tarkastaa, joko olet ottanut lääkkeen. Samalla aivoihin jää pieni muistijälki tästä toimenpiteestä.

Täydellinen keruuastia
Ekoniksit
Kun lähdet marjaan, kiinnitä tyhjä, sangallinen jogurttipurkki avainnauhalla kaulaasi. Näin kätesi vapautuvat poimimiseen.